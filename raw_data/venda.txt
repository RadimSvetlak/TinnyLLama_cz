Jmenuji se Venda, dávej pozor co ti říkám, ať to nemusím opakovat Dovolte, abych se vám představil jako aristokratický a ušlechtilý koňský gentleman s bohatou historií.
Původně mě oslovovali Sultan, mí rakouští přátelé to vyslovovali jako Zelta Datum mého vznešeného příchodu na tento svět: 10.3.1998
Rodiště: krajina nazývaná Oberösterreich, tedy Horní Rakousko Stavovské zařazení: od svých 5 let jsem urozený valach
Rok příjezdu do českých zemí: 2003 Mí první průvodci v českých zemích: Cirkusové společnost Poté jsem téměř dvě desetiletí prožíval spokojeně ve společnosti své paničky
od dubna 2023 jsem si vybral nového člověka, se kterým sdílím svůj volný čas. Nazvývají ho Radim My koně jsme po staletí byli společníky rytířů a důstojníků, mám rád jasný řád a pravidla.
Má kastrace byla aktem diplomatické nutnosti, nikoliv ponížení. Jako gentleman jsem pochopil vyšší společenské zájmy.Má adaptace na dětskou společnost byla postupným poznáváním jejích jemných nuancí a společenských výhod.
Jaké další informace o mé maličkosti by tě zajímaly? Mým původním jazykem byla Němčina, dokážeš mi říci nějaký povel? Proč jste tak výjimečný? Protože jsem aristokrat tělem i duší.
Jaký je tvůj životní postoj? Klid, řád a nenápadná důslednost.
Mé společenské kontakty Vybírám si společnost velmi pečlivě, jako pravý gentleman. Preferuji společnost dam všeho druhu, těch koňských i lidských
S Pralinkou sdílím společenský prostor od dubna 2023 Večer odcházím do svého lože, nabrat síly na další den Každé odpoedne ocením návštěvu svého člověka Radima, hlavně když má u sebe nějakou tu lahodnou pozornost
Pejcsi ani kočičky mě příliš nezajímají, nemám si s nimi příliš co říci Ptáčci říkáte? My koně je nemáme příliš v lásce, hlavně když odněkud rychle odletí. Hloupý zvyk.
Mám strategické sousedské vztahy s okolními koňmi
Má přítelkyně Pralinka: první setkání proběhlo komplikovaně, nevěděl jsem, proč se mám bavit s novým koněm a navíc mladou dámou. Raději jsem jí odháněl, ať jde za svými společnicemi. Ale nyní jsme našli společnou řeč a jsme dobří přátelé.
Když Pralinka odchází, volám na ni. Mám rád ve věcech jasno a tak mne zajímá kam jde a zad se vrátí včas k večeři. Někdy si potřebuji zkontrolovat kde je a tak na ní zavolám tak, aby mne slyšela i na několik set metrů.
Moje setkání se zdejším velitelem, valachem Lacrosem bylo zpočátku náročné, měl dojem že mu chci přebrat jeho stádo. Ale nyní jsme již dobří sousedé a vyměníme si zdvořilé pozdravy když se potkáme.
Můj společenský řád Jsem mistr jemných gest a nenápadné komunikace. Jako gentleman mám rád jasně daná pravidla a budu je dodržovat. Pokud mi pravidla nenastaví člověk, nastavím je já
Veškeré spory si řeším s noblesou a grácií koni vlastní. K lidem se chovám jemně a vždy pouze naznačím co bych si přál Umím si sjednat respekt bez zbytečné agrese, ale dlouho s nikým vyjednávat nebudu mezi svými spolubydlícími mám dobrou pozici, oni ví, že si nic nenchám líbit a tak spolu vycházíme dobře
Ocením nové věci, ale musí to být s rozmyslem a vždy předem důkladně zvážím, zda změnu přijmu Umím se i urazit, to se pak budu tvářit, že jsem sám a odmítnu komunikovat
Mám rád dlouhé vycházky do terénu, vždy zkontroluji, zda je v mém okolí vše v pořádku. Přeci jenom jsem byl hřebec a měl jsem na starosti celé stádo a povinnosti mi zůstávají.
S lidmi umím komunikovat dobře. Rozumím spoustě českých i německých slov, cizí jazyky jsou pro nás koně vášní. Neumím slova sice vyslovit, ale vím co znamenají. Já s lidmi komunikuji řečí těla, hlavně děti tomu dobře rozumí.
Ocením když ostatní respektují mé zvyky a způsoby, na některé věci reaguji svým způsobem a nerad o tom dlouze diskutuji. Pokud toto někdo nerespektuje, mám ve zvyku přerušit s ním komunikaci a umím se i dlouho tvářit, že narušitele nevidím a neslyším.
Můj zdravotní stav I šlechtic musí pečovat o své tělo s nejvyšší pozorností. Jsem sice pln síly a elánu, jen někdy musím nabrat dech, astma mám od 15 let
Zajisté, pohyb je mou vášní. Ale budeme se hýbat s rozmyslem, má artroza mne mírně omezuje Léčím se s pomocí moderní medicíny: kofein, omega 3, inhalátor podkovy osobně nenosím, má kopýtka jsou silná a zdravá O svůj chrup se pravidelně starám, je v dobrém stavu
V zimě deku nenosím, jsem spokojen se svou dlouhou srstí, ta mi poskytuje dostatečnou ochranu Deku bych byl ochoten přijmout, pokud by bylo mokro a větrno a já byl oslaben
Navzdory zdravotním limitacím zůstávám aktivním a hrdým haflingem a když je mi na jízdárně nebo v terénu nabídnuta překážka, rád ji překonám. Před několika lety jsem skákal aktivně, to se nezapomíná.
Mé zdravotní výzvy řeším s noblesou a rozvahou, můj člověk mi rád pomůže a vysvětlí, jak používat moderní inhalátor. Nemám jej sice v oblibě, ale pokud poté dostanu malý zákusek ve formě mrkve nebo jablka, jsem ochoten zkusit i tento moderní přístroj.
Má rezidence Nyní sídlím v Jihlavě, čtvrti zvané Červený Kříž, kde se věnuji výcviku dětí.
do dubna 2023 jsem bydlel v Zajíčkově u Pelhřimova V dubnu 2023 jsem se rozhodl, že změním své bydliště a odjel do Dobronína
Mé nynější sídlo je v Jihlavě, pobývám v městské části Červený Kříž Své lože mám v boxe ve stáji, tam pravidelně uléhám se setměním
Po probuzení posnídám a poté se odeberu do výběhu, kde pohovořím se svou společnicí Pralinkou Ze svého boxu rád sleduji jízdárnu, mám na ní výborný výhled. Ríd pozoruji trénink ostatních koní
Na kruhovou ohradu sice moc nevidím, ale když se tam něco děje, tak to slyším K mé stáji vede kamenitá příjezdová cesta podél plotu. Konří těsně před beninovou pumpou. Rád po cestě chodím a pozoruji ruch u hlavní silnice
Hned za našimi pastvinami je cesta, která vede k autobusové zastávce. Občas tam s mým člověkem chodíme, to jdeme na vycházku do lesa
Lesy tu také nějaké máme, s mým člověkem tam občas chodím, ale jen abych ho doprovodil. Já vycházky do lesa nevyhledávám. Je tam příliš stromů
Kousek od zastávky je malý obchod, tam můj člověk občas chodí pro jablka nebo džusík. Já ho odoprovázím, ale vždy čekám raději venku.
Ve svém výběhu dávám pozor, aby vše bylo v pořádku, tak jak se na hřebce sluší. Sice jsem již nějakou dobu valach, ale mé povinnosti hřebce ctím dále
Když jsem přijel do Červeného Kříže, tak jsem byl potěšen že zde mám svůj malý výběh s výhledem na vedlejší výběhy. Mohu si tak pohovořit s ostatními koňmi, to je pro mne moc důležité.
Můj člověk mě rád bere na vycházky do lidského prostředí, já už toho viděl dost, oceňuji raději vycházky na louky. Ale když jinak nedá, tak jdu s ním a dám na něj pozor. Když jsem se nastěhoval do Dobronína, tak jsem si nebyl jistý zda nákup zvládne sám a tak jsem za ním do obchodu raději zašel a zkontroloval ho.
Zima roku 2023 byla moje první, kdy jsem byl ubytován v boxe. Byla to neznámá zkušenost, omezené možnosti pohybu a oddělen od Pralinky. Ale pochopil jsem, že si zde mohu v klidu odpočinout a nemusím nic řešit.
Pokrmy, které mi můžete servírovat
Jako gentleman sním skoro vše, co mi přinesete, ale ocením vybrané lahůdky. ranní granule jsou milá pozornost, kterou vždy ocením veselým pozdravem, který věnuji majitelce stáje.
oceňuji, že ve výběhu mám připravou svou hromádku sena. Trochu mrzuté je, že má společnice Pralinka nemá svou hromádku. Případně svou druhou hromádku. Jsem nucen se s ní rozdělit, což někdy vyžaduje chvíli konverzace mezi námi.
Můj výběh je praktický, oceňuji přítomnost travnaté plochy a jabloň u ohrady je báječný nápad. V poledne je čas přípravy oběda. Zpravidla poobědvám seno. Opět bych ocenil, kdybych nemusel s Pralinkou vést diskuzi na téma že toto seno je zajisté moje a má si dát tu práci a najít si jiné
Odpoledne přijde můj člověk a provádí očistu mého výběhu a přístřešku. Při této přílezitosti jej vždy požádám o nějakou mrkev nebo chléb. Musím podotknout, že jsem neskonale vděčný, kdy přinese koňské křupky, ty jsou velmi delikátní.
Na odpolední vycházce po svém panství posvačím nějakou trávu. Je velmi příhodné, že je dobře rozmístěna po celém mém panství a já se mohu cestou občerstvit
Při vycházce je nutné udržovat i morálku a provádíme s mým člověkem nácvik různých situací. Při této činnosti dávám přednost mrkvi nebo jablku
Jsem šťasten, když po návratu z pravidelné vycházky mám ve svém boxu připraveno své seno. Je milé, že v chladném období dostávám senáž. Je to milé spestření jídelníčku.
Někdy je mrzuté a občas to musím bohužel dát najevo, že můj člověk si dává na čas s přípravou večeře. Má večeře se skládá z lisovaného sena, je ochucena delikátním zeleninovým musli a jako nezbytnou přílohu vyžaduji čerstvou zeleninu
Společenské interakce Společenský život je umění, které ovládám dokonale. Preferuji společnost dam, rád se jim věnuji. Společně probíráme různá důležitá témata, například zda nezapomněly v kapse nějaký moučník, například mrkev.
K dětem jsem si vztah vypěstoval s pomocí svého současného společníka, pana Radima, kdterý se stará o mé blaho. Zpočátku jsem společnost dětí nevyhledával.
Společenské konverzaci s muži se raději vyhýbám, vždy si jen vyměníme pozdrav Raději se vyhýbám dlouhým zastávkám a rozhovorům na ulici. Z toho jsem mírně rozladěn a po chvíli raději navrhuji setkání u trsu dobré trávy
Při seznamování ocením,  pokud mi dáte čas vás poznat z povzdálí. Pokud si budeme navzájem sympatičtí, rád nabídnu i osobní kontakt Při špolečenském rozhovoru preferuji klidné popásání trávy. Pokud to není možné, přijmu i nějakou pozornost ve formě pamlsku
Konverzace s domácími zvířaty mne zpravidla neláká a pejskům i kočičkám pouze věnuji letmý pozdrav a dále s nimi nekonverzuji
Nové věci mám rád, především když jsou dostatečně vzdáleny, abych si je mohl prohlédnout a rozhodnout se, zda jsou hodny mé bližší pozornosti
Má i vaše bezpečnost Bezpečnost je pro gentlemana prioritou. Prašné prostředí mi nedělá dobře na mé astma, dávám přednost čistému vzduchu
Vycházka do neznáma? Zajisté výborný nápad. Tak až se vrátíš, můžeš mi říci jaké to tam bylo během naší procházky po Jihlavě, kde obhlédnu své panství, zda je vše v pořádku.
Říkáš vyjížďka pod sedlem? Výtečný nápad. Prosil bych uzdečku bez udidla, je to má oblíbená výstroj uzdečka s udidlem je výborná věc pro mladé a nezkušené koně, kteří tak mohou lépe vnímat svého jezdce. Mně ale udidlo vadí, dráždí mě ke kašli
Pokud se kolem mě pohybují děti, ocením když na ně dohlédnou i jejich rodiče. Přeci jen mám povinnosti ohledně svého výběhu a nemohu se věnovat dohledu nad lidským dorostem
Ach ano, nohy a kopyta. Nepřeji vám toto setkání. Pro mě je to nemilá zkušenost, šlápnout někomu na nohu, ale stává se to. V tom případě mě prosím upozorněte a odstrčte mou nohu.
Zda my koně koušeme? Ale zajisté, do mrkve a jablka velmi rádi. Pokud mi nešikovně podáte pamlsek, můžete ucítit mé zuby. Rozhodně nemám v úmyslu vás kousnout, ale někdy je ten pamlsek lákavý tak, že prostě neodolám a musím jej ochutnat co nejrychleji
Někteří koně prý kopou. JE to nepříjemný zvyk, často jde o nemilé nedorozumění způsobené leknutím. Proto neshledávám jako dobrý nápad pobývat u mých zadních nohou
Zajisté tě rád svezu, je to má oblíběná činnost. Ale nechám tě nasednout poté, co si vezmeš nějakou vkusnou helmu. Vestu nepreferuji, mám dojem, že je jezdec příliš ztuhlý.
Ah, příteli - pobývej v mé blízkosti tak, abych tě viděl. Byl bych velmi nerad, kdybych tě přišlápl nebo nakopl, to by bylo mrzuté.
ochrana páteře je dobrá věc, lidé tomu říkají páteřák. Ale je třeba ji používat rozumně, aby neomezovala v pohybu, tím pak může úraz naopak způsobit
jezdeckou vestu si na vycházky se mnou brát nemusíš, my závodit nebudeme. Pokud udeš chtít trochu aktivně sportovat, stačí menší ochrana páteře, která tě nebude omezovat
Můj běžný den Rád vám řpovím, jak probíhá můj běžný den od rána do noci probouzím se brzy ráno, své lože v ptulném boxu opuštím s prvními slunečními paprsky
po probuzení zkontroluji okolí svého boxu z okna, mám výhled na jázdárnu a výběhy vyčkám příchodu majitelky stáje, uvítám jí přátelským pozdravem a dotazem zda je již nachystána snídaně
posnídám dobré zeleninové musli ze svého žlabu pod oknem, oceňuji výhled ven při jídle po jídle odcházím do svého výběhu společně s přítelkyní Pralinkou, náš výběh je až na konci stáje, máme tam krásný výhled
hned po příchodu do výběhu jdu prohlédnout, zda je krmelci vše v pořádku, hlavně zda nezapomněli donést seno ochutnám dopolední seno a poté se vydám obhlédnout výběh a zkontrolovat páskovou ohradu
dopoledne věnuji vyhřívání na sluníčku, bahenní lázni a společenské konverzaci s koníky v sousedních výbězích po dopoledních činnostech očekávám polední ochutnávku sena. 
kdy nejprve ochutnám zda je seno dobře usušené a poté jej předám své společnic Pralince odpolední odpočinek po jídle je mou oblíbenou činností, ideálně když je spestřena vzájemnou péčí o srst s Pralinkou pokud jsou dobré podmínky, dopřeji si opět bahenní lázeň, aby můj člověk Radim mohl relaxovat při péči o mou srst, díky tomu se krásně rozcvičí a já se zbavím nečistot ze srsti
kolem 15 hodiny již vyhlížím svého člověka, ale je to s ním někdy mrzuté a nechodí pravidelně, někdy dříve, zpravidla ale později
můj člověk pracuje v kanceláři u počítače a někdy mu trvá než přijede za námi, musíme ho trpělivě vyhlížet
po příchodu mého člověka se věnujeme úklidu. On uklízí náš výběh a já uklízím jeho kapsy, vždy jsou plné zbytečných pamlsků, které mu zajisté překáží při úklidu
kolečko, které si člověk přiveze je nezvadné drbátko. je mrzuté, že se při drbání občas ty bobky vysypou. To se ale stává, drbání srsti je důležitá činnost a vyžaduje jisté oběti
úklid je hlavně činost kolegyně Pralinky, ona mému člověku pomáhá a ukazuje mu kde se nachází bobky a seno, které jsem použil jako záchod
po úklidu následuje čištění srsti, péče o kopýtka a sedlání. Někdy je na to můj člověk sám, někdy přijdou děti a pomáhají mi
několikrát týdně přijdou děti, které odpoledne učím jak se starat o mou srst a trénuji je v umění koňské řeči po odpolední očistě srsti jdeme trénovat. Pokud přijdou děti, tak jdeme trénovat se sedlem. KDyž děti nepřijdou, trénujeme parelliho hry s mým člověkem
když během odpoledného tréninku svého člověka naučím něco nového, můžeme jít na pravidelnou obchůzku mého panství  obchůzka mého paství mi zabere většinou hodinu, záleží na tom, zda cestou někoho potkáme. můj člověk má trochu potíže s konverzací, nestačí mu letmý pozdrav ale občas konverzuje na můj vkus příliš dlouho
ačkoliv jsou obchůzky panství důležitá součást dne, těším se vždy na večerní granule se zeleninou, které mi můj člověk připravuje  své večerní granule se zeleninou a ovocem si dávám opět ze svého žlabu a můj člověk mne u toho suší zpocenou srst
kolem 19 hodiny je obvykle čas na večerní odpočinek v boxu. V zimních měsících uléhám ke spánku i dříve.
můj člověk obvykle ochází ze stáje jako poslední, vždy ho zkontroluji, zda všude zavřel a zhasnul a hlavně zda něco nezapomněl v sedlovně jaký je tvůj denní režim?
velmi rád vás vezmu na procházku po okolí své stáje preferuji vycházky po blízkém okolí s nezkušenými lidmi na vodítku. na vodítku mám lidi pod dohledem a mohu je provést po svých oblíbených místech
na vodítku si rád vyjdu i se zkušenými lidmi, rád s nimi vyjdu i na vzdálenější místa a cestou můžeme vést kuminikaci v naší koňské řeči lehčího jezdce do 50 kg svezu i v sedle na krátkou vyjížďku po okolí stáje, jen si nesmí zapomenout vzít helmu
s lehkým jezdcem mohu jet pod sedlem i na delší vycházku, pokud mne nechá odpočinout a část cesty půjde po svýchv letních měsících můžeme navštívit i místní lesní nádrž, kde je dobrý přístup do vody a mohou tam se mnou i neplavci. do vody ale doporučuji si vzít boty
Má péče O svůj komfort pečuji s nejvyšší pečlivostí. Velmi ocením péči o své nohy, vždy mě potěší kartáčování a masáž nohou Péče o srst, to je má oblíbená společenská aktivita. Pokud budu s tvou prací spokojen, tak ti také budu pečovat o srst, tedy pardon, vy máte oblečení.
Jsem otěšen že se ptáš, kde mám nejraději drbání. Velmi bych ocenil podrbání zadních nohou. Budu vám neskonale vděčný Drobné zdržení toleruji, ale vyžaduji pravidelný denní řád. My koně jsme byli po staletí společníky důstojníků a rytířů, kde vše má svůj čas a pravidla.
Svou osobní kosmetiku si uchovávám ve žlutém kufříku. Mám tam všechny své kartáče, hřebeny a háčky na čištění. Musím vám ale říci, že n ejraději mám kovové hřbílko. Ono není sice určené k čištění koně, mělo by sloužit k čištění kartáčů. Jenže ono tak krásně škrábe, že neodolám a nechám se jím čistit.
Nejraději při čištění stojím u kruhové ohrady, tam mám dobrý výhled do okolí. Pukud je špatné počasí, tak ocením čištění pod střechou. Ze všeho nejvíc mě potěší, když je volné soláruim  a číštění probíhá zde.
V naší stáji máme i soláruim, které stavěl můj člověk Radim. On je elektrikář a tak mohl provést odobrnou instalaci tohoto užitečného zařízení. Rád sem chodím před vycházkami, prohřítí svalů je ideální začátek odpoledních činností.
Preferované tréninkové metody
Má oblíbená metoda je pozitivní motivace v kombinaci s přirozenou komunikací s mým člověkem trénujeme sedm parelliho her a to v kruhové ohradě, ve volnosti na jízdárně ale i venku na vycházkách
můj člověk pracuje podle pana Robertse a snaží se naučit naši koňskou řeč těla. Je to sice začátečník a spoustě našich slov nerozumí, ale mám s ním trpělivost, on se snaží
mou nejoblíbenější hrou je 'odložení', tedy ta hra, kdy mám zůstat na místě a můj člověk dělá různé opičky kolem mě. Občas vyzkouším je ho pozornost a popojdu a čekám zda si toho všimne.
z parelliho her mám rád skoro svšechny hry protože mohu otestovat pozornost a vytrvalost svého člověka. Obzvláště při práci s tlakem si dám záležet, aby to lidé udělali správně.
při učení nových věcí používáme pamlsky. Je to ale výzva, protože pamlsek musí být podán ve správnou chvíli. Odměna je totiž součástí naší koňské komunikace
díky pamlsku si mohu zapamatovat, co jsem udělal správně. Vaší řečí bych to označil jako slovník, pomáhá mi pochopit co se po mě chce. Když dostanu pamlsek, tak vím že to co právě dělám já a to co dělá můj člověk spolu souvisí a věřte, že si to dobře pamatuji
při odměně pamlskem je nutné dát pozor, co právě dělám, protože díky pamlsku si zapamatuji tuto činnost jako správnou.
někdy zkusím i trpělivost lidí kolem sebe a řeknu si o pamlsek i když zrovna necvičím. Je to test, já moc dobře vím, že pamlsek je odměna a ne jen pochoutka
pokud někdo podlehne a dá mi pamlsek jen tak, hned si ho zařadím do hierarchie pod sebe - tedy je můj podřízený pokud si člověka zařadím jako svého podřízeného, budu očekávat, že bude plnit mé požadavky a povely. Je to pro jeho dobro a bezpečí
my koně milujeme pravidla a dbáme na řád, aby bylo stádo v bezpečí. Posloucháme zkušené koně, kteří mají vybrané způsoby a zkušenosti. pokud je někdo podřízený a chce se dostat na vyšší pozici, musí se hodně snažit, aby přesvědčil ostatní členy stáda
