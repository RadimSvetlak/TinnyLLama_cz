[
  {
    "zakon": "Zákon_40-2009_trestni_zakonik",
    "paragraf": "§ 1",
    "text": "Zákaz retroaktivity\nČin je trestný, jen pokud jeho trestnost byla zákonem stanovena dříve, než byl spáchán.\n\nDíl 2\n\nČasová působnost"
  },
  {
    "zakon": "Zákon_40-2009_trestni_zakonik",
    "paragraf": "§ 2",
    "text": "Trestnost činu a doba jeho spáchání\n(1) Trestnost činu se posuzuje podle zákona účinného v době, kdy byl čin spáchán; podle pozdějšího zákona se posuzuje jen tehdy, jestliže to je pro pachatele příznivější.\n\n(2) Jestliže se zákon změní během páchání činu, užije se zákona, který je účinný při dokončení jednání, kterým je čin spáchán.\n\n(3) Při pozdějších změnách zákona, který je účinný při dokončení jednání, jímž je čin spáchán, se užije zákona nejmírnějšího.\n\n(4) Čin je spáchán v době, kdy pachatel nebo účastník konal nebo v případě opomenutí byl povinen konat. Není rozhodující, kdy následek nastane nebo kdy měl nastat."
  },
  {
    "zakon": "Zákon_40-2009_trestni_zakonik",
    "paragraf": "§ 3",
    "text": "Užití zákona účinného v době rozhodování\n(1) Pachateli lze uložit vždy pouze takový druh trestu, který dovoluje uložit zákon účinný v době, kdy se o trestném činu rozhoduje.\n\n(2) O ochranném opatření se rozhodne vždy podle zákona účinného v době, kdy se o ochranném opatření rozhoduje.\n\nDíl 3\n\nMístní působnost"
  },
  {
    "zakon": "Zákon_40-2009_trestni_zakonik",
    "paragraf": "§ 4",
    "text": "Zásada teritoriality\n(1) Podle zákona České republiky se posuzuje trestnost činu, který byl spáchán na jejím území.\n\n(2) Trestný čin se považuje za spáchaný na území České republiky,\n\na) dopustil-li se tu pachatel zcela nebo zčásti jednání, i když porušení nebo ohrožení zájmu chráněného trestním zákonem nastalo nebo mělo nastat zcela nebo zčásti v cizině, nebo\n\nb) porušil-li nebo ohrozil-li tu pachatel zájem chráněný trestním zákonem nebo měl-li tu alespoň zčásti takový následek nastat, i když se jednání dopustil v cizině.\n\n(3) Účastenství je spácháno na území České republiky,\n\na) je-li tu spáchán čin pachatele, kdy místo spáchání takového činu se posuzuje obdobně podle odstavce 2, nebo\n\nb) jednal-li tu zčásti účastník činu spáchaného v cizině.\n\n(4) Jednal-li účastník na území České republiky, užije se na účastenství zákona České republiky bez ohledu na to, zda je čin pachatele v cizině trestný."
  },
  {
    "zakon": "Zákon_40-2009_trestni_zakonik",
    "paragraf": "§ 5",
    "text": "Zásada registrace\nPodle zákona České republiky se posuzuje též trestnost činu, který byl spáchán mimo území České republiky na palubě lodi nebo jiného plavidla, anebo letadla nebo jiného vzdušného dopravního prostředku, které jsou registrovány v České republice. Místo spáchání takového činu se posuzuje obdobně podle § 4 odst. 2 a 3."
  },
  {
    "zakon": "Zákon_40-2009_trestni_zakonik",
    "paragraf": "§ 6",
    "text": "Zásada personality\nPodle zákona České republiky se posuzuje i trestnost činu, který v cizině spáchal občan České republiky nebo osoba bez státní příslušnosti, která má na jejím území povolen trvalý pobyt."
  },
  {
    "zakon": "Zákon_40-2009_trestni_zakonik",
    "paragraf": "§ 7",
    "text": "Zásada ochrany a zásada univerzality\n(1) Podle zákona České republiky se posuzuje trestnost mučení a jiného nelidského a krutého zacházení (§ 149), padělání a pozměnění peněz (§ 233), udávání padělaných a pozměněných peněz (§ 235), výroby a držení padělatelského náčiní a zařízení určeného k neoprávněnému získání platebního prostředku (§ 236), neoprávněné výroby peněz (§ 237), rozvracení republiky (§ 310), teroristického útoku (§ 311), teroru (§ 312), účasti na teroristické skupině (§ 312a), financování terorismu (§ 312d), podpory a propagace terorismu (§ 312e), vyhrožování teroristickým trestným činem (§ 312f), sabotáže (§ 314), vyzvědačství (§ 316), násilí proti orgánu veřejné moci (§ 323), násilí proti úřední osobě (§ 325), padělání a pozměnění veřejné listiny (§ 348), genocidia (§ 400), útoku proti lidskosti (§ 401), apartheidu a diskriminace skupiny lidí (§ 402), přípravy útočné války (§ 406), použití zakázaného bojového prostředku a nedovoleného vedení boje (§ 411), válečné krutosti (§ 412), perzekuce obyvatelstva (§ 413), plenění v prostoru válečných operací (§ 414), zneužití mezinárodně uznávaných a státních znaků (§ 415), zneužití vlajky a příměří (§ 416) a ublížení parlamentáři (§ 417) i tehdy, spáchal-li takový trestný čin v cizině cizí státní příslušník nebo osoba bez státní příslušnosti, která nemá na území České republiky povolen trvalý pobyt.\n\n(2) Podle zákona České republiky se posuzuje trestnost činu, který byl spáchán v cizině proti občanu České republiky nebo proti osobě bez státní příslušnosti, která má na území České republiky povolen trvalý pobyt, jestliže je čin v místě spáchání činu trestný nebo jestliže místo spáchání činu nepodléhá žádné trestní pravomoci."
  },
  {
    "zakon": "Zákon_40-2009_trestni_zakonik",
    "paragraf": "§ 8",
    "text": "Subsidiární zásada univerzality\n(1) Podle zákona České republiky se posuzuje trestnost činu spáchaného v cizině cizím státním příslušníkem nebo osobou bez státní příslušnosti, která nemá na území České republiky povolen trvalý pobyt, i tehdy, jestliže\n\na) čin je trestný i podle zákona účinného na území, kde byl spáchán,\n\nb) pachatel byl dopaden na území České republiky, proběhlo vydávací nebo předávací řízení a pachatel nebyl vydán nebo předán k trestnímu stíhání nebo výkonu trestu cizímu státu nebo jinému oprávněnému subjektu a\n\nc) cizí stát nebo jiný oprávněný subjekt, který žádal o vydání nebo předání pachatele k trestnímu stíhání nebo výkonu trestu, požádal o provedení trestního stíhání pachatele v České republice.\n\n(2) Podle zákona České republiky se posuzuje trestnost činu spáchaného v cizině cizím státním příslušníkem nebo osobou bez státní příslušnosti, která nemá na území České republiky povolen trvalý pobyt, také tehdy, byl-li čin spáchán ve prospěch právnické osoby, která má na území České republiky sídlo nebo organizační složku.\n\n(3) Pachateli však nelze uložit trest přísnější, než jaký stanoví zákon státu, na jehož území byl trestný čin spáchán."
  },
  {
    "zakon": "Zákon_40-2009_trestni_zakonik",
    "paragraf": "§ 9",
    "text": "Působnost stanovená mezinárodní smlouvou\n(1) Trestnost činu se posuzuje podle zákona České republiky také tehdy, jestliže to stanoví mezinárodní smlouva, která je součástí právního řádu (dále jen „mezinárodní smlouva“).\n\n(2) Ustanovení § 4 až 8 se nepoužijí, jestliže to mezinárodní smlouva nepřipouští."
  },
  {
    "zakon": "Zákon_40-2009_trestni_zakonik",
    "paragraf": "§ 10",
    "text": "zrušeno"
  },
  {
    "zakon": "Zákon_40-2009_trestni_zakonik",
    "paragraf": "§ 11",
    "text": "Účinky rozsudku cizího státu\n(1) Trestní rozsudek cizího státu nemůže být vykonán na území České republiky ani tu mít jiné účinky, nestanoví-li zákon nebo mezinárodní smlouva něco jiného.\n\n(2) Na pravomocné odsouzení soudem jiného členského státu Evropské unie v trestním řízení se pro účely trestního řízení hledí jako na odsouzení soudem České republiky, pokud bylo vydáno pro čin trestný i podle práva České republiky.\n\nHLAVA II\n\nTRESTNÍ ODPOVĚDNOST\nDíl 1\n\nZáklady trestní odpovědnosti"
  },
  {
    "zakon": "Zákon_40-2009_trestni_zakonik",
    "paragraf": "§ 12",
    "text": "Zásada zákonnosti a zásada subsidiarity trestní represe\n(1) Jen trestní zákon vymezuje trestné činy a stanoví trestní sankce, které lze za jejich spáchání uložit.\n\n(2) Trestní odpovědnost pachatele a trestněprávní důsledky s ní spojené lze uplatňovat jen v případech společensky škodlivých, ve kterých nepostačuje uplatnění odpovědnosti podle jiného právního předpisu."
  },
  {
    "zakon": "Zákon_40-2009_trestni_zakonik",
    "paragraf": "§ 13",
    "text": "Trestný čin\n(1) Trestným činem je protiprávní čin, který trestní zákon označuje za trestný a který vykazuje znaky uvedené v takovém zákoně.\n\n(2) K trestní odpovědnosti za trestný čin je třeba úmyslného zavinění, nestanoví-li trestní zákon výslovně, že postačí zavinění z nedbalosti."
  },
  {
    "zakon": "Zákon_40-2009_trestni_zakonik",
    "paragraf": "§ 14",
    "text": "Přečiny a zločiny\n(1) Trestné činy se dělí na přečiny a zločiny.\n\n(2) Přečiny jsou všechny nedbalostní trestné činy a ty úmyslné trestné činy, na něž trestní zákon stanoví trest odnětí svobody s horní hranicí trestní sazby do pěti let.\n\n(3) Zločiny jsou všechny trestné činy, které nejsou podle trestního zákona přečiny; zvlášť závažnými zločiny jsou ty úmyslné trestné činy, na něž trestní zákon stanoví trest odnětí svobody s horní hranicí trestní sazby nejméně deset let.\n\nDíl 2\n\nZavinění"
  },
  {
    "zakon": "Zákon_40-2009_trestni_zakonik",
    "paragraf": "§ 15",
    "text": "Úmysl\n(1) Trestný čin je spáchán úmyslně, jestliže pachatel\n\na) chtěl způsobem uvedeným v trestním zákoně porušit nebo ohrozit zájem chráněný takovým zákonem, nebo\n\nb) věděl, že svým jednáním může takové porušení nebo ohrožení způsobit, a pro případ, že je způsobí, byl s tím srozuměn.\n\n(2) Srozuměním se rozumí i smíření pachatele s tím, že způsobem uvedeným v trestním zákoně může porušit nebo ohrozit zájem chráněný takovým zákonem."
  },
  {
    "zakon": "Zákon_40-2009_trestni_zakonik",
    "paragraf": "§ 16",
    "text": "Nedbalost\n(1) Trestný čin je spáchán z nedbalosti, jestliže pachatel\n\na) věděl, že může způsobem uvedeným v trestním zákoně porušit nebo ohrozit zájem chráněný takovým zákonem, ale bez přiměřených důvodů spoléhal, že takové porušení nebo ohrožení nezpůsobí, nebo\n\nb) nevěděl, že svým jednáním může takové porušení nebo ohrožení způsobit, ač o tom vzhledem k okolnostem a k svým osobním poměrům vědět měl a mohl.\n\n(2) Trestný čin je spáchán z hrubé nedbalosti, jestliže přístup pachatele k požadavku náležité opatrnosti svědčí o zřejmé bezohlednosti pachatele k zájmům chráněným trestním zákonem."
  },
  {
    "zakon": "Zákon_40-2009_trestni_zakonik",
    "paragraf": "§ 17",
    "text": "Zavinění k okolnosti zvlášť přitěžující\nK okolnosti, která podmiňuje použití vyšší trestní sazby, se přihlédne,\n\na) jde-li o těžší následek, i tehdy, zavinil-li jej pachatel z nedbalosti, vyjímaje případy, že trestní zákon vyžaduje i zde zavinění úmyslné, nebo\n\nb) jde-li o jinou skutečnost, i tehdy, jestliže o ní pachatel nevěděl, ač o ní vzhledem k okolnostem a k svým osobním poměrům vědět měl a mohl, vyjímaje případy, kdy trestní zákon vyžaduje, aby o ní pachatel věděl."
  },
  {
    "zakon": "Zákon_40-2009_trestni_zakonik",
    "paragraf": "§ 18",
    "text": "Omyl skutkový\n(1) Kdo při spáchání činu nezná ani nepředpokládá jako možnou skutkovou okolnost, která je znakem trestného činu, nejedná úmyslně; tím není dotčena odpovědnost za trestný čin spáchaný z nedbalosti.\n\n(2) Kdo při spáchání činu mylně předpokládá skutkové okolnosti, které by naplňovaly znaky mírnějšího úmyslného trestného činu, bude potrestán jen za tento mírnější trestný čin, nejde-li o trestný čin spáchaný z nedbalosti.\n\n(3) Kdo při spáchání činu mylně předpokládá skutkové okolnosti, které by naplňovaly znaky přísnějšího úmyslného trestného činu, bude potrestán za pokus tohoto přísnějšího trestného činu.\n\n(4) Kdo při spáchání činu mylně předpokládá skutkovou okolnost, která vylučuje jeho protiprávnost, nejedná úmyslně; tím není dotčena odpovědnost za trestný čin spáchaný z nedbalosti."
  },
  {
    "zakon": "Zákon_40-2009_trestni_zakonik",
    "paragraf": "§ 19",
    "text": "Omyl právní\n(1) Kdo při spáchání trestného činu neví, že jeho čin je protiprávní, nejedná zaviněně, nemohl-li se omylu vyvarovat.\n\n(2) Omylu bylo možno se vyvarovat, pokud povinnost seznámit se s příslušnou právní úpravou vyplývala pro pachatele ze zákona nebo jiného právního předpisu, úředního rozhodnutí nebo smlouvy, z jeho zaměstnání, povolání, postavení nebo funkce, anebo mohl-li pachatel protiprávnost činu rozpoznat bez zřejmých obtíží.\n\nDíl 3\n\nPříprava a pokus trestného činu"
  },
  {
    "zakon": "Zákon_40-2009_trestni_zakonik",
    "paragraf": "§ 20",
    "text": "Příprava\n(1) Jednání, které záleží v úmyslném vytváření podmínek pro spáchání zvlášť závažného zločinu (§ 14 odst. 3), zejména v jeho organizování, opatřování nebo přizpůsobování prostředků nebo nástrojů k jeho spáchání, ve spolčení, srocení, v návodu nebo pomoci k takovému zločinu, je přípravou jen tehdy, jestliže to trestní zákon u příslušného trestného činu výslovně stanoví a pokud nedošlo k pokusu ani dokonání zvlášť závažného zločinu.\n\n(2) Příprava je trestná podle trestní sazby stanovené na zvlášť závažný zločin, k němuž směřovala, jestliže trestní zákon nestanoví něco jiného.\n\n(3) Trestní odpovědnost za přípravu k zvlášť závažnému zločinu zaniká, jestliže pachatel dobrovolně upustil od dalšího jednání směřujícího k spáchání zvlášť závažného zločinu a\n\na) odstranil nebezpečí, které vzniklo zájmu chráněnému trestním zákonem z podniknuté přípravy, nebo\n\nb) učinil o přípravě k zvlášť závažnému zločinu oznámení v době, kdy nebezpečí, které vzniklo zájmu chráněnému trestním zákonem z podniknuté přípravy, mohlo být ještě odstraněno; oznámení je nutno učinit státnímu zástupci nebo policejnímu orgánu, voják může místo toho učinit oznámení nadřízenému.\n\n(4) Je-li na činu zúčastněno více osob, nebrání zániku trestní odpovědnosti za přípravu pachatele, který takto jednal, je-li čin dokonán ostatními pachateli nezávisle na jeho dřívějším přispění k činu nebo přes jeho včasné oznámení.\n\n(5) Ustanovením odstavců 3 a 4 není dotčena trestní odpovědnost pachatele za jiný dokonaný trestný čin, který již jednáním uvedeným v odstavci 1 spáchal."
  },
  {
    "zakon": "Zákon_40-2009_trestni_zakonik",
    "paragraf": "§ 21",
    "text": "Pokus\n(1) Jednání, které bezprostředně směřuje k dokonání trestného činu a jehož se pachatel dopustil v úmyslu trestný čin spáchat, je pokusem trestného činu, jestliže k dokonání trestného činu nedošlo.\n\n(2) Pokus trestného činu je trestný podle trestní sazby stanovené na dokonaný trestný čin.\n\n(3) Trestní odpovědnost za pokus trestného činu zaniká, jestliže pachatel dobrovolně upustil od dalšího jednání směřujícího k dokonání trestného činu a\n\na) odstranil nebezpečí, které vzniklo zájmu chráněnému trestním zákonem z podniknutého pokusu trestného činu, nebo\n\nb) učinil o pokusu trestného činu oznámení v době, kdy nebezpečí, které vzniklo zájmu chráněnému trestním zákonem z podniknutého pokusu trestného činu, mohlo být ještě odstraněno; oznámení je nutno učinit státnímu zástupci nebo policejnímu orgánu, voják může místo toho učinit oznámení nadřízenému.\n\n(4) Je-li na činu zúčastněno více osob, nebrání zániku trestní odpovědnosti za pokus pachatele, který takto jednal, je-li čin dokonán ostatními pachateli nezávisle na jeho dřívějším přispění k činu nebo přes jeho včasné oznámení.\n\n(5) Ustanovením odstavců 3 a 4 není dotčena trestní odpovědnost pachatele za jiný dokonaný trestný čin, který již jednáním uvedeným v odstavci 1 spáchal.\n\nDíl 4\n\nPachatel, spolupachatel a účastník trestného činu"
  },
  {
    "zakon": "Zákon_40-2009_trestni_zakonik",
    "paragraf": "§ 22",
    "text": "Pachatel\n(1) Pachatelem trestného činu je, kdo svým jednáním naplnil znaky skutkové podstaty trestného činu nebo jeho pokusu či přípravy, je-li trestná.\n\n(2) Pachatelem trestného činu je i ten, kdo k provedení činu užil jiné osoby, která není trestně odpovědná pro nedostatek věku, nepříčetnost, omyl, anebo proto, že jednala v nutné obraně, krajní nouzi či za jiné okolnosti vylučující protiprávnost, anebo sama nejednala nebo nejednala zaviněně. Pachatelem trestného činu je i ten, kdo k provedení činu užil takové osoby, která nejednala ve zvláštním úmyslu či z pohnutky předpokládané zákonem; v těchto případech není vyloučena trestní odpovědnost takové osoby za jiný trestný čin, který tímto jednáním spáchala."
  },
  {
    "zakon": "Zákon_40-2009_trestni_zakonik",
    "paragraf": "§ 23",
    "text": "Spolupachatel\nByl-li trestný čin spáchán úmyslným společným jednáním dvou nebo více osob, odpovídá každá z nich, jako by trestný čin spáchala sama (spolupachatelé)."
  },
  {
    "zakon": "Zákon_40-2009_trestni_zakonik",
    "paragraf": "§ 24",
    "text": "Účastník\n(1) Účastníkem na dokonaném trestném činu nebo jeho pokusu je, kdo úmyslně\n\na) spáchání trestného činu zosnoval nebo řídil (organizátor),\n\nb) vzbudil v jiném rozhodnutí spáchat trestný čin (návodce), nebo\n\nc) umožnil nebo usnadnil jinému spáchání trestného činu, zejména opatřením prostředků, odstraněním překážek, vylákáním poškozeného na místo činu, hlídáním při činu, radou, utvrzováním v předsevzetí nebo slibem přispět po trestném činu (pomocník).\n\n(2) Na trestní odpovědnost a trestnost účastníka se užije ustanovení o trestní odpovědnosti a trestnosti pachatele, jestliže trestní zákon nestanoví něco jiného.\n\n(3) Trestní odpovědnost účastníka zaniká, jestliže dobrovolně upustil od dalšího účastenství na trestném činu a\n\na) odstranil nebezpečí, které vzniklo zájmu chráněnému trestním zákonem z podniknutého účastenství, nebo\n\nb) učinil o účastenství na trestném činu oznámení v době, kdy nebezpečí, které vzniklo zájmu chráněnému trestním zákonem z podniknutého účastenství, mohlo být ještě odstraněno; oznámení je nutno učinit státnímu zástupci nebo policejnímu orgánu, voják může místo toho učinit oznámení nadřízenému.\n\n(4) Je-li na činu zúčastněno více osob, nebrání zániku trestní odpovědnosti účastníka, který takto jednal, je-li čin spáchán ostatními pachateli nezávisle na jeho dřívějším přispění k činu nebo přes jeho včasné oznámení.\n\n(5) Ustanovení odstavců 3 a 4 se nevztahuje na trestní odpovědnost účastníka za jiný trestný čin, který již jednáním uvedeným v odstavci 1 spáchal."
  },
  {
    "zakon": "Zákon_40-2009_trestni_zakonik",
    "paragraf": "§ 25",
    "text": "Věk\nKdo v době spáchání činu nedovršil patnáctý rok svého věku, není trestně odpovědný."
  },
  {
    "zakon": "Zákon_40-2009_trestni_zakonik",
    "paragraf": "§ 26",
    "text": "Nepříčetnost\nKdo pro duševní poruchu v době spáchání činu nemohl rozpoznat jeho protiprávnost nebo ovládat své jednání, není za tento čin trestně odpovědný."
  },
  {
    "zakon": "Zákon_40-2009_trestni_zakonik",
    "paragraf": "§ 27",
    "text": "Zmenšená příčetnost\nKdo pro duševní poruchu v době spáchání činu měl podstatně sníženou schopnost rozpoznat jeho protiprávnost nebo ovládat své jednání, je zmenšeně příčetný.\n\nHLAVA III\n\nOKOLNOSTI VYLUČUJÍCÍ PROTIPRÁVNOST ČINU"
  },
  {
    "zakon": "Zákon_40-2009_trestni_zakonik",
    "paragraf": "§ 28",
    "text": "Krajní nouze\n(1) Čin jinak trestný, kterým někdo odvrací nebezpečí přímo hrozící zájmu chráněnému trestním zákonem, není trestným činem.\n\n(2) Nejde o krajní nouzi, jestliže bylo možno toto nebezpečí za daných okolností odvrátit jinak anebo způsobený následek je zřejmě stejně závažný nebo ještě závažnější než ten, který hrozil, anebo byl ten, komu nebezpečí hrozilo, povinen je snášet."
  },
  {
    "zakon": "Zákon_40-2009_trestni_zakonik",
    "paragraf": "§ 29",
    "text": "Nutná obrana\n(1) Čin jinak trestný, kterým někdo odvrací přímo hrozící nebo trvající útok na zájem chráněný trestním zákonem, není trestným činem.\n\n(2) Nejde o nutnou obranu, byla-li obrana zcela zjevně nepřiměřená způsobu útoku."
  },
  {
    "zakon": "Zákon_40-2009_trestni_zakonik",
    "paragraf": "§ 30",
    "text": "Svolení poškozeného\n(1) Trestný čin nespáchá, kdo jedná na základě svolení osoby, jejíž zájmy, o nichž tato osoba může bez omezení oprávněně rozhodovat, jsou činem dotčeny.\n\n(2) Svolení podle odstavce 1 musí být dáno předem nebo současně s jednáním osoby páchající čin jinak trestný, dobrovolně, určitě, vážně a srozumitelně; je-li takové svolení dáno až po spáchání činu, je pachatel beztrestný, mohl-li důvodně předpokládat, že osoba uvedená v odstavci 1 by tento souhlas jinak udělila vzhledem k okolnostem případu a svým poměrům.\n\n(3) S výjimkou případů svolení k lékařským zákrokům, které jsou v době činu v souladu s právním řádem a poznatky lékařské vědy a praxe, nelze za svolení podle odstavce 1 považovat souhlas k ublížení na zdraví nebo usmrcení."
  },
  {
    "zakon": "Zákon_40-2009_trestni_zakonik",
    "paragraf": "§ 31",
    "text": "Přípustné riziko\n(1) Trestný čin nespáchá, kdo v souladu s dosaženým stavem poznání a informacemi, které měl v době svého rozhodování o dalším postupu, vykonává v rámci svého zaměstnání, povolání, postavení nebo funkce společensky prospěšnou činnost, kterou ohrozí nebo poruší zájem chráněný trestním zákonem, nelze-li společensky prospěšného výsledku dosáhnout jinak.\n\n(2) Nejde o přípustné riziko, jestliže taková činnost ohrozí život nebo zdraví člověka, aniž by jím byl dán k ní v souladu s jiným právním předpisem souhlas, nebo výsledek, k němuž směřuje, zcela zřejmě neodpovídá míře rizika, anebo provádění této činnosti zřejmě odporuje požadavkům jiného právního předpisu, veřejnému zájmu, zásadám lidskosti nebo se příčí dobrým mravům."
  },
  {
    "zakon": "Zákon_40-2009_trestni_zakonik",
    "paragraf": "§ 32",
    "text": "Oprávněné použití zbraně\nTrestný čin nespáchá, kdo použije zbraně v mezích stanovených jiným právním předpisem.\n\nHLAVA IV\n\nZÁNIK TRESTNÍ ODPOVĚDNOSTI\nDíl 1\n\nZánik trestní odpovědnosti účinnou lítostí"
  },
  {
    "zakon": "Zákon_40-2009_trestni_zakonik",
    "paragraf": "§ 33",
    "text": "Účinná lítost\n\nTrestní odpovědnost za trestné činy neposkytnutí pomoci (§ 150), neposkytnutí pomoci řidičem dopravního prostředku (§ 151), šíření nakažlivé lidské nemoci (§ 152), šíření nakažlivé lidské nemoci z nedbalosti (§ 153), ohrožování zdraví závadnými potravinami a jinými předměty (§ 156), ohrožování zdraví závadnými potravinami a jinými předměty z nedbalosti (§ 157), svěření dítěte do moci jiného (§ 169), zavlečení (§ 172), braní rukojmí (§ 174), opuštění dítěte nebo svěřené osoby (§ 195), porušení povinnosti při správě cizího majetku (§ 220), porušení povinnosti při správě cizího majetku z nedbalosti (§ 221), porušení povinnosti v insolvenčním řízení (§ 225), porušení povinnosti učinit pravdivé prohlášení o majetku (§ 227), poškození cizí věci (§ 228), zkrácení daně, poplatku a podobné povinné platby (§ 240), nesplnění oznamovací povinnosti v daňovém řízení (§ 243), ohrožení devizového hospodářství (§ 247), porušení předpisů o oběhu zboží ve styku s cizinou (§ 261), porušení předpisů o kontrole vývozu zboží a technologií dvojího užití (§ 262), porušení povinností při vývozu zboží a technologií dvojího užití (§ 263), provedení zahraničního obchodu s vojenským materiálem bez povolení nebo licence (§ 265), porušení povinnosti v souvislosti s vydáním povolení a licence pro zahraniční obchod s vojenským materiálem (§ 266), obecného ohrožení (§ 272), obecného ohrožení z nedbalosti (§ 273), porušení povinnosti při hrozivé tísni (§ 275), poškození a ohrožení provozu obecně prospěšného zařízení (§ 276), poškození a ohrožení provozu obecně prospěšného zařízení z nedbalosti (§ 277), poškození geodetického bodu (§ 278), nedovoleného ozbrojování (§ 279), poškození a ohrožení životního prostředí (§ 293), poškození a ohrožení životního prostředí z nedbalosti (§ 294), poškození lesa (§ 295), neoprávněného nakládání s odpady (§ 298), neoprávněného nakládání s chráněnými volně žijícími živočichy a planě rostoucími rostlinami (§ 299), neoprávněného nakládání s chráněnými volně žijícími živočichy a planě rostoucími rostlinami z nedbalosti (§ 300), šíření nakažlivé nemoci zvířat (§ 306), šíření nakažlivé nemoci a škůdce užitkových rostlin (§ 307), vlastizrady (§ 309), rozvracení republiky (§ 310), teroristického útoku (§ 311), teroru (§ 312), financování terorismu (§ 312d), podpory a propagace terorismu (§ 312e), sabotáže (§ 314), zneužití zastupování státu a mezinárodní organizace (§ 315), vyzvědačství (§ 316), ohrožení utajované informace (§ 317), ohrožení utajované informace z nedbalosti (318), neoprávněné činnosti pro cizí moc (§ 318a), účasti na nestátní ozbrojené skupině zaměřené na působení v ozbrojeném konfliktu (§ 321a), vzpoury vězňů (§ 344), křivého obvinění (§ 345), křivé výpovědi a nepravdivého znaleckého posudku (§ 346), křivého tlumočení (§ 347), maření spravedlnosti (§ 347a), šíření poplašné zprávy (§ 357), nepřekažení trestného činu (§ 367), neoznámení trestného činu (§ 368) zaniká, jestliže pachatel dobrovolně\n\na) škodlivému následku trestného činu zamezil nebo jej napravil, nebo\n\nb) učinil o trestném činu oznámení v době, kdy škodlivému následku trestného činu mohlo být ještě zabráněno; oznámení je nutno učinit státnímu zástupci nebo policejnímu orgánu, voják může místo toho učinit oznámení nadřízenému.\n\nImagePřehrát video\nÚčinná lítost\n\nDíl 2\n\nPromlčení trestní odpovědnosti"
  },
  {
    "zakon": "Zákon_40-2009_trestni_zakonik",
    "paragraf": "§ 34",
    "text": "Promlčecí doba\n(1) Trestní odpovědnost za trestný čin zaniká uplynutím promlčecí doby, jež činí\n\na) třicet let, jde-li o trestný čin, za který trestní zákon dovoluje uložení výjimečného trestu, a trestný čin spáchaný při vypracování nebo při schvalování privatizačního projektu podle jiného právního předpisu,\n\nb) patnáct let, činí-li horní hranice trestní sazby odnětí svobody nejméně deset let,\n\nc) deset let, činí-li horní hranice trestní sazby odnětí svobody nejméně pět let,\n\nd) pět let, činí-li horní hranice trestní sazby odnětí svobody nejméně tři léta,\n\ne) tři léta u ostatních trestných činů.\n\n(2) Promlčecí doba počíná běžet u trestných činů, u nichž je znakem účinek anebo u nichž je účinek znakem kvalifikované skutkové podstaty, od okamžiku, kdy takový účinek nastal; u ostatních trestných činů počíná běžet promlčecí doba od ukončení jednání. Účastníkovi počíná běžet promlčecí doba od ukončení činu hlavního pachatele.\n\n(3) Do promlčecí doby se nezapočítává\n\na) doba, po kterou nebylo možno pachatele postavit před soud pro zákonnou překážku,\n\nb) doba, po kterou bylo trestní stíhání přerušeno,\n\nc) doba, po kterou oběť trestného činu těžkého ublížení na zdraví spočívajícího v zmrzačení pohlavních orgánů nebo sterilizaci (§ 145), nedovoleného přerušení těhotenství bez souhlasu těhotné ženy (§ 159), obchodování s lidmi (§ 168), zavlečení spáchaného za účelem donucení jiného k sňatku (§ 172), vydírání (§ 175) nebo útisku (§ 177) spáchaných za účelem donucení jiného k sňatku nebo k strpění zákroku směřujícího k způsobení těžkého ublížení na zdraví spočívajícího v zmrzačení pohlavních orgánů nebo některého trestného činu uvedeného v hlavě třetí zvláštní části tohoto zákona o trestných činech proti lidské důstojnosti v sexuální oblasti anebo trestného činu svádění k pohlavnímu styku (§ 202) byla mladší osmnácti let,\n\nd) zkušební doba podmíněného zastavení trestního stíhání nebo podmíněného odložení podání návrhu na potrestání,\n\ne) doba, po kterou nebylo možné pachatele v České republice trestně stíhat, jde-li o čin, jehož trestnost se posuzuje podle zákona České republiky na základě § 8 odst. 1,\n\nf) doba od vydání příkazu k zadržení do jeho odvolání nebo do pozbytí jeho platnosti z jiného důvodu,\n\ng) doba, po kterou bylo dočasně upuštěno od některých úkonů trestního řízení podle zákona o mezinárodní justiční spolupráci ve věcech trestních,\n\nh) doba, po kterou bylo trestní stíhání dočasně odloženo.\n\n(4) Promlčecí doba se přerušuje\n\na) zahájením trestního stíhání pro trestný čin, o jehož promlčení jde, jakož i po něm následujícím vzetím do vazby, vydáním příkazu k zatčení, podáním žádosti o zajištění vyžádání osoby z cizího státu, vydáním evropského zatýkacího rozkazu, podáním obžaloby, návrhu na schválení dohody o vině a trestu, návrhu na potrestání, vyhlášením odsuzujícího rozsudku pro tento trestný čin nebo doručením trestního příkazu pro takový trestný čin obviněnému, nebo\n\nb) spáchal-li pachatel v promlčecí době trestný čin nový, na který trestní zákon stanoví trest stejný nebo přísnější.\n\n(5) Přerušením promlčecí doby počíná promlčecí doba nová."
  },
  {
    "zakon": "Zákon_40-2009_trestni_zakonik",
    "paragraf": "§ 35",
    "text": "Vyloučení z promlčení\nUplynutím promlčecí doby nezaniká trestní odpovědnost\n\na) za trestné činy uvedené v hlavě třinácté zvláštní části tohoto zákona, s výjimkou trestných činů založení, podpory a propagace hnutí směřujícího k potlačení práv a svobod člověka (§ 403), projevu sympatií k hnutí směřujícímu k potlačení práv a svobod člověka (§ 404), popírání, zpochybňování, schvalování a ospravedlňování genocidia (§ 405), a to i pokud byly v minulosti spáchány činy, které by nyní měly znaky těchto trestných činů,\n\nb) za trestné činy vlastizrady (§ 309), rozvracení republiky (§ 310), teroristického útoku (§ 311) a teroru (§ 312), pokud byly spáchány za takových okolností, že zakládají válečný zločin nebo zločin proti lidskosti podle předpisů mezinárodního práva,\n\nc) za jiné trestné činy spáchané v době od 25. února 1948 do 29. prosince 1989, u nichž horní hranice trestní sazby odnětí svobody činí nejméně deset let, pokud z důvodů neslučitelných se základními zásadami právního řádu demokratického státu nedošlo k pravomocnému odsouzení nebo zproštění obžaloby, a které byly spáchány veřejnými činiteli anebo byly spáchány v souvislosti s pronásledováním jednotlivce nebo skupiny osob z důvodů politických, rasových či náboženských.\n\nHLAVA V\n\nTRESTNÍ SANKCE\nDíl 1\n\nDruhy trestních sankcí a obecné zásady pro jejich ukládání"
  },
  {
    "zakon": "Zákon_40-2009_trestni_zakonik",
    "paragraf": "§ 36",
    "text": "Druhy trestních sankcí\nTrestními sankcemi jsou tresty a ochranná opatření."
  },
  {
    "zakon": "Zákon_40-2009_trestni_zakonik",
    "paragraf": "§ 37",
    "text": "Obecné ustanovení pro ukládání trestních sankcí\n(1) Trestní sankce lze ukládat jen na základě trestního zákona.\n\n(2) Pachateli nelze uložit kruté a nepřiměřené trestní sankce. Výkonem trestní sankce nesmí být ponížena lidská důstojnost."
  },
  {
    "zakon": "Zákon_40-2009_trestni_zakonik",
    "paragraf": "§ 38",
    "text": "Přiměřenost trestních sankcí\n(1) Trestní sankce je nutno ukládat s přihlédnutím k povaze a závažnosti spáchaného trestného činu a poměrům pachatele.\n\n(2) Tam, kde postačí uložení trestní sankce pachatele méně postihující, nesmí být uložena trestní sankce pro pachatele citelnější.\n\n(3) Při ukládání trestních sankcí se přihlédne i k právem chráněným zájmům osob poškozených trestným činem.\n\nDíl 2\n\nTresty\nOddíl 1\n\nObecné zásady pro ukládání trestů"
  },
  {
    "zakon": "Zákon_40-2009_trestni_zakonik",
    "paragraf": "§ 39",
    "text": "Stanovení druhu a výměry trestu\n(1) Při stanovení druhu trestu a jeho výměry soud přihlédne k povaze a závažnosti spáchaného trestného činu, k osobním, rodinným, majetkovým a jiným poměrům pachatele a k jeho dosavadnímu způsobu života a k možnosti jeho nápravy; dále přihlédne k chování pachatele po činu, zejména k jeho snaze nahradit škodu nebo odstranit jiné škodlivé následky činu; přihlédne též k jeho postoji k trestnému činu v trestním řízení, zda sjednal dohodu o vině a trestu, prohlásil svou vinu nebo označil rozhodné skutečnosti za nesporné, a pokud byl označen jako spolupracující obviněný, též k tomu, jak významným způsobem přispěl k objasnění zločinu spáchaného členy organizované skupiny, ve spojení s organizovanou skupinou nebo ve prospěch organizované zločinecké skupiny. Přihlédne také k účinkům a důsledkům, které lze očekávat od trestu pro budoucí život pachatele.\n\n(2) Povaha a závažnost trestného činu jsou určovány zejména významem chráněného zájmu, který byl činem dotčen, způsobem provedení činu a jeho následky, okolnostmi, za kterých byl čin spáchán, osobou pachatele, mírou jeho zavinění a jeho pohnutkou, záměrem nebo cílem. Při určování závažnosti trestného činu z hlediska jeho následků soud přihlédne i k prohlášení poškozeného, který je obětí trestného činu podle zákona o obětech trestných činů, o tom, jaký dopad měl spáchaný trestný čin na jeho dosavadní život, pokud jej učinil.\n\n(3) Při stanovení druhu trestu a jeho výměry soud přihlédne k polehčujícím a přitěžujícím okolnostem (§ 41 a 42), k době, která uplynula od spáchání trestného činu, k případné změně situace a k délce trestního řízení, trvalo-li nepřiměřeně dlouhou dobu. Při posouzení přiměřenosti délky trestního řízení soud přihlédne ke složitosti věci, k postupu orgánů činných v trestním řízení, k významu trestního řízení pro pachatele a k jeho jednání, kterým přispěl k průtahům v trestním řízení.\n\n(4) Pokud soud neukládá souhrnný trest nebo společný trest za pokračování v trestném činu, při stanovení druhu trestu a jeho výměry přihlédne též k druhu a výměře trestů, které byly pachateli uloženy za jinou jeho trestnou činnost a dosud nebyly vykonány, tak, aby vzhledem k povaze a závažnosti trestného činu a osobě pachatele nebyl uložen takový trest, který by spolu s dosud nevykonanými tresty vedl k nepřiměřenému postihu pachatele.\n\n(5) K okolnosti, která je zákonným znakem trestného činu, včetně okolnosti, která podmiňuje použití vyšší trestní sazby, nelze přihlédnout jako k okolnosti polehčující nebo přitěžující. K okolnosti odůvodňující mimořádné snížení trestu odnětí svobody nelze přihlédnout jako k okolnosti polehčující.\n\n(6) K okolnosti přitěžující se přihlédne,\n\na) jde-li o těžší následek, i tehdy, zavinil-li jej pachatel z nedbalosti, vyjímaje případy, kdy trestní zákon vyžaduje i zde zavinění úmyslné,\n\nb) jde-li o jinou skutečnost, i tehdy, jestliže o ní pachatel nevěděl, ač o ní vzhledem k okolnostem a k svým osobním poměrům vědět měl a mohl, vyjímaje případy, kdy trestní zákon vyžaduje, aby o ní pachatel věděl.\n\n(7) Při stanovení druhu trestu a jeho výměry přihlédne soud\n\na) u spolupachatelů též k tomu, jakou měrou jednání každého z nich přispělo ke spáchání trestného činu,\n\nb) u organizátora, návodce a pomocníka též k významu a povaze jejich účasti na spáchání trestného činu,\n\nc) u přípravy k zvlášť závažnému zločinu a u pokusu trestného činu též k tomu, do jaké míry se jednání pachatele k dokonání trestného činu přiblížilo, jakož i k okolnostem a k důvodům, pro které k jeho dokonání nedošlo.\n\n(8) Získal-li nebo snažil-li se získat pachatel trestným činem majetkový prospěch, přihlédne k tomu soud při stanovení druhu trestu a jeho výměry; jestliže to nevylučují jeho majetkové nebo osobní poměry, uloží mu s přihlédnutím k výši takového majetkového prospěchu některý z trestů, který ho postihne na majetku (§ 66 až 72), a to jako trest samostatný nebo vedle jiného trestu. Soud zejména zváží uložení peněžitého trestu (§ 67 až 69)."
  },
  {
    "zakon": "Zákon_40-2009_trestni_zakonik",
    "paragraf": "§ 40",
    "text": "Ukládání trestu pachateli se zmenšenou příčetností\n(1) Jestliže pachatel spáchal trestný čin ve stavu zmenšené příčetnosti, který si, a to ani z nedbalosti, nepřivodil vlivem návykové látky, přihlédne soud k této okolnosti při stanovení druhu trestu a jeho výměry.\n\n(2) Má-li soud za to, že by vzhledem k zdravotnímu stavu pachatele uvedeného v odstavci 1 bylo možno za současného uložení ochranného léčení (§ 99) dosáhnout možnosti jeho nápravy i trestem kratšího trvání, sníží trest odnětí svobody pod dolní hranici trestní sazby, přičemž není vázán omezením uvedeným v § 58 odst. 4, a uloží zároveň ochranné léčení."
  },
  {
    "zakon": "Zákon_40-2009_trestni_zakonik",
    "paragraf": "§ 41",
    "text": "Polehčující okolnosti\nSoud jako k polehčující okolnosti přihlédne zejména k tomu, že pachatel\n\na) spáchal trestný čin poprvé a pod vlivem okolností na něm nezávislých,\n\nb) spáchal trestný čin v silném rozrušení, ze soucitu nebo z nedostatku životních zkušeností,\n\nc) spáchal trestný čin pod tlakem závislosti nebo podřízenosti,\n\nd) spáchal trestný čin pod vlivem hrozby nebo nátlaku,\n\ne) spáchal trestný čin pod vlivem tíživých osobních nebo rodinných poměrů, které si sám nezpůsobil,\n\nf) spáchal trestný čin ve věku blízkém věku mladistvých,\n\ng) spáchal trestný čin odvraceje útok nebo jiné nebezpečí, aniž byly zcela splněny podmínky nutné obrany nebo krajní nouze, anebo překročil meze přípustného rizika nebo meze jiné okolnosti vylučující protiprávnost,\n\nh) spáchal trestný čin v právním omylu, kterého se bylo možno vyvarovat,\n\ni) trestným činem způsobil nižší škodu nebo jiný menší škodlivý následek,\n\nj) přičinil se o odstranění škodlivých následků trestného činu nebo dobrovolně nahradil způsobenou škodu,\n\nk) svůj trestný čin sám oznámil úřadům,\n\nl) se k trestnému činu doznal,\n\nm) napomáhal při objasňování své trestné činnosti nebo významně přispěl k objasnění trestného činu spáchaného jiným,\n\nn) přispěl zejména jako spolupracující obviněný k objasňování trestné činnosti spáchané členy organizované skupiny, ve spojení s organizovanou skupinou nebo ve prospěch organizované zločinecké skupiny,\n\no) trestného činu upřímně litoval, nebo\n\np) vedl před spácháním trestného činu řádný život."
  },
  {
    "zakon": "Zákon_40-2009_trestni_zakonik",
    "paragraf": "§ 42",
    "text": "Přitěžující okolnosti\nSoud jako k přitěžující okolnosti přihlédne zejména k tomu, že pachatel\n\na) spáchal trestný čin s rozmyslem nebo po předchozím uvážení,\n\nb) spáchal trestný čin ze ziskuchtivosti, z pomsty, z národnostní, rasové, etnické, náboženské, třídní či jiné podobné nenávisti nebo z jiné zvlášť zavrženíhodné pohnutky,\n\nc) spáchal trestný čin surovým nebo trýznivým způsobem, zákeřně, se zvláštní lstí nebo jiným obdobným způsobem,\n\nd) spáchal trestný čin využívaje něčí nouze, tísně, bezbrannosti, závislosti nebo podřízenosti,\n\n\ne) trestným činem porušil zvláštní povinnost,\n\nf) ke spáchání trestného činu zneužil svého zaměstnání, postavení nebo funkce,\n\ng) spáchal trestný čin vůči osobě podílející se na záchraně života a zdraví nebo na ochraně majetku,\n\nh) spáchal trestný čin vůči dítěti, osobě blízké, těhotné, nemocné, zdravotně postižené, vysokého věku nebo nemohoucí a ohrozil tím jejich život nebo zdraví, způsobil jim škodu, újmu na zdraví nebo jinou újmu anebo se na jejich úkor bezdůvodně obohatil,\n\ni) svedl k činu jinak trestnému, provinění nebo trestnému činu jiného, zejména dítě mladší patnácti let, mladistvého nebo osobu ve věku blízkém věku mladistvých,\n\nj) spáchal trestný čin za krizové situace, živelní pohromy nebo jiné události vážně ohrožující život, veřejný pořádek nebo majetek, anebo na území, na němž je prováděna nebo byla provedena evakuace,\n\nk) trestným činem způsobil vyšší škodu nebo jiný větší škodlivý následek,\n\nl) trestným činem získal vyšší prospěch,\n\nm) spáchal trestný čin ve větším rozsahu, na více věcech nebo více osobách, anebo trestný čin páchal nebo v něm pokračoval po delší dobu,\n\nn) spáchal více trestných činů,\n\no) spáchal trestný čin s další osobou,\n\np) spáchal trestný čin jako organizátor, jako člen organizované skupiny nebo člen spolčení, nebo\n\nq) byl již pro trestný čin odsouzen; soud je oprávněn podle povahy předchozího odsouzení nepokládat tuto okolnost za přitěžující, zejména s ohledem na význam chráněného zájmu, který byl činem dotčen, způsob provedení činu a jeho následky, okolnosti, za kterých byl čin spáchán, osobu pachatele, míru jeho zavinění, jeho pohnutku a dobu, která uplynula od posledního odsouzení, a jde-li o pachatele trestného činu, který byl spáchán ve stavu vyvolaném duševní poruchou, anebo o pachatele, který se oddává zneužívání návykové látky a spáchal trestný čin pod jejím vlivem nebo v souvislosti s jejím zneužíváním, také tehdy, započal-li léčení nebo učinil jiná potřebná opatření k jeho zahájení.\n\nImagePřehrát video\nBezbrannost"
  },
  {
    "zakon": "Zákon_40-2009_trestni_zakonik",
    "paragraf": "§ 43",
    "text": "Úhrnný a souhrnný trest\n(1) Odsuzuje-li soud pachatele za dva nebo více trestných činů, uloží mu úhrnný trest podle toho ustanovení, které se vztahuje na trestný čin z nich nejpřísněji trestný; jde-li o vícečinný souběh většího počtu trestných činů, může soud pachateli uložit trest odnětí svobody v rámci trestní sazby, jejíž horní hranice se zvyšuje o jednu třetinu; horní hranice trestní sazby odnětí svobody však nesmí ani po tomto zvýšení převyšovat dvacet let a při ukládání výjimečného trestu odnětí svobody nad dvacet až do třiceti let nesmí převyšovat třicet let. Vedle trestu přípustného podle takového ustanovení lze v rámci úhrnného trestu uložit i jiný druh trestu, jestliže jeho uložení by bylo odůvodněno některým ze souzených trestných činů. Jsou-li dolní hranice trestních sazeb odnětí svobody různé, je dolní hranicí úhrnného trestu nejvyšší z nich. Stanoví-li trestní zákon za některý z takových trestných činů pouze trest odnětí svobody, může být úhrnným trestem jen trest odnětí svobody jako trest samostatný.\n\n\n(2) Soud uloží souhrnný trest podle zásad uvedených v odstavci 1, když odsuzuje pachatele za trestný čin, který spáchal dříve, než byl soudem prvního stupně vyhlášen odsuzující rozsudek za jiný jeho trestný čin. Spolu s uložením souhrnného trestu soud zruší výrok o trestu uloženém pachateli rozsudkem dřívějším, jakož i všechna další rozhodnutí na tento výrok obsahově navazující, pokud vzhledem ke změně, k níž došlo tímto zrušením, pozbyla podkladu. Souhrnný trest nesmí být mírnější než trest uložený rozsudkem dřívějším. V rámci souhrnného trestu musí soud vyslovit trest ztráty čestných titulů nebo vyznamenání, trest ztráty vojenské hodnosti, trest propadnutí majetku nebo trest propadnutí věci, jestliže takový trest byl vysloven již rozsudkem dřívějším.\n\n(3) Odsuzujícím rozsudkem podle odstavce 2 se rozumí i rozsudek, kterým bylo za podmínek § 48 odst. 1 podmíněně upuštěno od potrestání s dohledem. Spolu s uložením souhrnného trestu soud zruší výrok o podmíněném upuštění od potrestání s dohledem, jakož i všechna další rozhodnutí na tento výrok obsahově navazující, pokud vzhledem ke změně, k níž došlo zrušením, pozbyla podkladu.\n\n(4) Ustanovení o souhrnném trestu se neužije, jestliže dřívější odsouzení je takové povahy, že se na pachatele hledí, jako by nebyl odsouzen, nebo jestliže byl dřívější odsuzující rozsudek vydán soudem jiného členského státu Evropské unie."
  },
  {
    "zakon": "Zákon_40-2009_trestni_zakonik",
    "paragraf": "§ 44",
    "text": "Upuštění od uložení souhrnného trestu\nSoud upustí od uložení souhrnného trestu podle § 43 odst. 2, má-li za to, že trest uložený dřívějším rozsudkem je dostatečný."
  },
  {
    "zakon": "Zákon_40-2009_trestni_zakonik",
    "paragraf": "§ 45",
    "text": "Ukládání společného trestu za pokračování v trestném činu\n(1) Odsuzuje-li soud pachatele za dílčí útok u pokračování v trestném činu (§ 116), za jehož ostatní útoky byl odsouzen rozsudkem, který již nabyl právní moci, zruší v tomto dřívějším rozsudku výrok o vině o pokračujícím trestném činu a trestných činech spáchaných s ním v jednočinném souběhu, celý výrok o trestu, jakož i další výroky, které mají v uvedeném výroku o vině svůj podklad, a znovu při vázanosti skutkovými zjištěními v zrušeném rozsudku rozhodne o vině pokračujícím trestným činem, včetně nového dílčího útoku, popřípadě trestných činech spáchaných s ním v jednočinném souběhu, o společném trestu za pokračující trestný čin, který nesmí být mírnější než trest uložený rozsudkem dřívějším, a případně i o navazujících výrocích, které mají ve výroku o vině svůj podklad. V rámci společného trestu za pokračování v trestném činu musí soud vyslovit trest ztráty čestných titulů nebo vyznamenání, ztráty vojenské hodnosti, propadnutí majetku nebo propadnutí věci, jestliže takový trest byl vysloven již rozsudkem dřívějším.\n\n(2) Ustanovení § 43 a 44 se obdobně užijí v případě, kdy je současně ukládán trest za více trestných činů.\n\n(3) Ustanovení o společném trestu za pokračování v trestném činu se užije i tehdy, je-li dřívější odsouzení takové povahy, že se na pachatele hledí, jako by nebyl odsouzen.\n\n(4) Ustanovení o společném trestu za pokračování v trestném činu se neužije, jestliže byl dřívější odsuzující rozsudek vydán soudem jiného členského státu Evropské unie.\n\nOddíl 2\n\nUpuštění od potrestání"
  },
  {
    "zakon": "Zákon_40-2009_trestni_zakonik",
    "paragraf": "§ 46",
    "text": "Obecné ustanovení\n(1) Od potrestání pachatele, který spáchal přečin, jeho spáchání lituje a projevuje účinnou snahu po nápravě, lze upustit, jestliže vzhledem k povaze a závažnosti spáchaného přečinu a k dosavadnímu životu pachatele lze důvodně očekávat, že již pouhé projednání věci postačí k jeho nápravě i k ochraně společnosti.\n\n(2) Soud upustí od potrestání pachatele označeného jako spolupracující obviněný, jsou-li splněny podmínky stanovené v § 178a odst. 1 a 2 trestního řádu a podal-li spolupracující obviněný jak v přípravném řízení, tak v řízení před soudem úplnou a pravdivou výpověď o skutečnostech, které jsou způsobilé významně přispět k objasnění zločinu spáchaného členy organizované skupiny, ve spojení s organizovanou skupinou nebo ve prospěch organizované zločinecké skupiny; ustanovení § 48 odst. 1 tím není dotčeno. Upustit od potrestání pachatele označeného jako spolupracující obviněný takto nelze, jestliže jím spáchaný trestný čin je závažnější než zločin, k jehož objasnění přispěl, jestliže se podílel jako organizátor nebo návodce na spáchání zločinu, k jehož objasnění přispěl, jestliže jím způsobil úmyslně těžkou újmu na zdraví nebo smrt nebo jsou-li dány důvody pro mimořádné zvýšení trestu odnětí svobody (§ 59).\n\n(3) Soud může upustit od potrestání také tehdy, jestliže pachatel přípravy nebo pokusu trestného činu nerozpoznal, že příprava nebo pokus vzhledem k povaze nebo druhu předmětu útoku, na němž měl být čin spáchán, anebo vzhledem k povaze nebo druhu prostředku, jímž měl být čin spáchán, nemohl vést k dokonání.\n\n(4) Upustil-li soud od potrestání, hledí se na pachatele, jako by nebyl odsouzen."
  },
  {
    "zakon": "Zákon_40-2009_trestni_zakonik",
    "paragraf": "§ 47",
    "text": "Upuštění od potrestání za současného uložení ochranného léčení nebo zabezpečovací detence\n(1) Soud může upustit od potrestání i tehdy, jestliže pachatel spáchal trestný čin ve stavu zmenšené příčetnosti nebo ve stavu vyvolaném duševní poruchou, a soud má za to, že ochranné léčení (§ 99), které zároveň ukládá, zajistí nápravu pachatele a ochranu společnosti lépe než trest. Tohoto ustanovení se nepoužije, jestliže si pachatel stav zmenšené příčetnosti nebo duševní poruchu přivodil, byť i z nedbalosti, vlivem návykové látky.\n\n(2) Soud může upustit od potrestání i tehdy, jestliže pachatel spáchal zločin ve stavu zmenšené příčetnosti nebo ve stavu vyvolaném duševní poruchou, a nelze přitom očekávat, že by uložené ochranné léčení s přihlédnutím k povaze duševní poruchy a možnostem působení na pachatele vedlo k dostatečné ochraně společnosti, a soud má za to, že zabezpečovací detence (§ 100), kterou pachateli zároveň ukládá, zajistí ochranu společnosti lépe než trest."
  },
  {
    "zakon": "Zákon_40-2009_trestni_zakonik",
    "paragraf": "§ 48",
    "text": "Podmíněné upuštění od potrestání s dohledem\n(1) Za podmínek uvedených v § 46 odst. 1, 2 nebo 3 může soud podmíněně upustit od potrestání a stanovit dohled nad pachatelem, považuje-li za potřebné po stanovenou dobu sledovat chování pachatele.\n\n(2) Při podmíněném upuštění od potrestání stanoví soud zkušební dobu až na jeden rok a zároveň uloží pachateli dohled (§ 49 až 51).\n\n(3) Pachateli, od jehož potrestání bylo podmíněně upuštěno, může soud uložit přiměřená omezení a přiměřené povinnosti směřující k tomu, aby vedl řádný život; zpravidla mu též uloží, aby podle svých sil nahradil škodu nebo odčinil nemajetkovou újmu, kterou trestným činem způsobil, nebo aby vydal bezdůvodné obohacení získané trestným činem.\n\n(4) Soud může jako přiměřená omezení a přiměřené povinnosti uložit zejména\n\na) podrobit se výcviku pro získání vhodné pracovní kvalifikace,\n\nb) podrobit se vhodnému programu sociálního výcviku a převýchovy,\n\nc) podrobit se léčení závislosti na návykových látkách, které není ochranným léčením podle tohoto zákona,\n\nd) podrobit se vhodným programům psychologického poradenství,\n\ne) zdržet se návštěv nevhodného prostředí, sportovních, kulturních a jiných společenských akcí a styku s určitými osobami,\n\nf) zdržet se neoprávněných zásahů do práv nebo právem chráněných zájmů jiných osob,\n\ng) zdržet se hazardních her, hraní na hracích přístrojích a sázek,\n\nh) zdržet se požívání alkoholických nápojů nebo jiných návykových látek,\n\ni) uhradit dlužné výživné nebo jinou dlužnou částku,\n\nj) veřejně se osobně omluvit poškozenému, nebo\n\nk) poskytnout poškozenému přiměřené zadostiučinění.\n\n(5) Jde-li o pachatele ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení a přiměřených povinností uvedených v odstavci 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé.\n\n(6) Jestliže pachatel, od jehož potrestání bylo podmíněně upuštěno, vede ve zkušební době řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich, anebo může zrušit uložený dohled, pokud již není zapotřebí zvýšeně sledovat a kontrolovat jeho chování; toto rozhodnutí může soud učinit nejdříve po uplynutí šesti měsíců uložené zkušební doby. Stanovená zkušební doba zůstává rozhodnutím podle věty první nedotčena.\n\n(7) Jestliže pachatel, od jehož potrestání bylo podmíněně upuštěno, vedl ve zkušební době řádný život a vyhověl uloženým podmínkám, vysloví soud, že se osvědčil; jinak rozhodne o uložení trestu, a to popřípadě již během zkušební doby.\n\n(8) Neučinil-li soud do jednoho roku od uplynutí zkušební doby rozhodnutí podle odstavce 7, aniž na tom měl pachatel, od jehož potrestání bylo podmíněně upuštěno, vinu, má se za to, že se osvědčil.\n\n(9) Bylo-li vysloveno, že se pachatel, od jehož potrestání bylo podmíněně upuštěno, osvědčil, anebo má-li se za to, že se osvědčil, hledí se na něj, jako by nebyl odsouzen.\n\nOddíl 3\n\nDohled"
  },
  {
    "zakon": "Zákon_40-2009_trestni_zakonik",
    "paragraf": "§ 49",
    "text": "Pojem a účel dohledu\n(1) Dohledem se rozumí pravidelný osobní kontakt pachatele s úředníkem Probační a mediační služby (dále jen „probační úředník“), spolupráce při vytváření a realizaci probačního plánu dohledu a kontrola dodržování podmínek uložených pachateli soudem nebo vyplývajících ze zákona.\n\n(2) Účelem dohledu je\n\na) sledování a kontrola chování pachatele, čímž je zajišťována ochrana společnosti a snížení možnosti opakování trestné činnosti,\n\nb) odborné vedení a pomoc pachateli s cílem zajistit, aby v budoucnu vedl řádný život.\n\n(3) Dohled nad pachatelem provádí probační úředník."
  },
  {
    "zakon": "Zákon_40-2009_trestni_zakonik",
    "paragraf": "§ 50",
    "text": "Povinnosti pachatele\nPachatel, kterému byl uložen dohled, je povinen\n\na) spolupracovat s probačním úředníkem způsobem, který mu probační úředník stanoví, a plnit probační plán dohledu,\n\nb) dostavovat se k probačnímu úředníkovi ve lhůtách, které mu probační úředník stanoví,\n\nc) informovat probačního úředníka o svém pobytu, zaměstnání a zdrojích obživy, dodržování soudem uložených přiměřených omezení a přiměřených povinností a jiných důležitých okolnostech pro výkon dohledu určených probačním úředníkem,\n\nd) umožnit probačnímu úředníkovi vstup do obydlí, ve kterém se zdržuje."
  },
  {
    "zakon": "Zákon_40-2009_trestni_zakonik",
    "paragraf": "§ 51",
    "text": "Povinnosti a oprávnění probačního úředníka\nProbační úředník je povinen vykonávat dohled nad pachatelem v souladu s vytvořeným probačním plánem, být mu nápomocen v jeho záležitostech a plnit pokyny, které dal předseda senátu Probační a mediační službě a které směřují k výkonu dohledu a k tomu, aby pachatel vedl řádný život. Probační úředník je povinen probační plán pravidelně aktualizovat s přihlédnutím k výsledkům dohledu a k osobním, rodinným a jiným poměrům pachatele.\n\nOddíl 4\n\nDruhy trestů a výjimečný trest"
  },
  {
    "zakon": "Zákon_40-2009_trestni_zakonik",
    "paragraf": "§ 52",
    "text": "Druhy trestů\n(1) Za spáchané trestné činy může soud uložit tresty\n\na) odnětí svobody,\n\nb) domácí vězení,\n\nc) obecně prospěšné práce,\n\nd) propadnutí majetku,\n\ne) peněžitý trest,\n\nf) propadnutí věci,\n\ng) zákaz činnosti,\n\nh) zákaz držení a chovu zvířat,\n\ni) zákaz pobytu,\n\nj) zákaz vstupu na sportovní, kulturní a jiné společenské akce,\n\nk) ztrátu čestných titulů nebo vyznamenání,\n\nl) ztrátu vojenské hodnosti,\n\nm) vyhoštění.\n\n(2) Trestem odnětí svobody se rozumí, nestanoví-li trestní zákon jinak,\n\na) nepodmíněný trest odnětí svobody,\n\nb) podmíněné odsouzení k trestu odnětí svobody,\n\nc) podmíněné odsouzení k trestu odnětí svobody s dohledem.\n\n(3) Zvláštním typem trestu odnětí svobody je výjimečný trest (§ 54)."
  },
  {
    "zakon": "Zákon_40-2009_trestni_zakonik",
    "paragraf": "§ 53",
    "text": "Ukládání více trestů samostatně a vedle sebe\n(1) Stanoví-li trestní zákon za některý trestný čin několik trestů, lze uložit každý tento trest samostatně nebo i více těchto trestů vedle sebe. Vedle trestu, který stanoví trestní zákon za některý trestný čin, lze uložit i jiné tresty uvedené v § 52. Nelze však uložit domácí vězení vedle odnětí svobody a obecně prospěšných prací, obecně prospěšné práce vedle odnětí svobody, peněžitý trest vedle propadnutí majetku a zákaz pobytu vedle vyhoštění.\n\n(2) Domácí vězení, obecně prospěšné práce, peněžitý trest, zákaz držení a chovu zvířat, zákaz vstupu na sportovní, kulturní a jiné společenské akce, vyhoštění a zákaz pobytu lze uložit samostatně, i když trestní zákon na některý trestný čin takový trest nestanoví."
  },
  {
    "zakon": "Zákon_40-2009_trestni_zakonik",
    "paragraf": "§ 54",
    "text": "Výjimečný trest\n(1) Výjimečným trestem se rozumí jednak trest odnětí svobody nad dvacet až do třiceti let, jednak trest odnětí svobody na doživotí. Výjimečný trest může být uložen jen za zvlášť závažný zločin, u něhož to trestní zákon dovoluje.\n\n(2) Trest odnětí svobody nad dvacet až do třiceti let může soud uložit pouze tehdy, jestliže závažnost zvlášť závažného zločinu je velmi vysoká nebo možnost nápravy pachatele je obzvláště ztížena.\n\n(3) Trest odnětí svobody na doživotí může soud uložit pouze pachateli, který spáchal zvlášť závažný zločin vraždy podle § 140 odst. 3, nebo který při spáchání zvlášť závažného zločinu obecného ohrožení podle § 272 odst. 3, vlastizrady (§ 309), teroristického útoku podle § 311 odst. 3, teroru (§ 312), genocidia (§ 400), útoku proti lidskosti (§ 401), použití zakázaného bojového prostředku a nedovoleného vedení boje podle § 411 odst. 3, válečné krutosti podle § 412 odst. 3, perzekuce obyvatelstva podle § 413 odst. 3 nebo zneužití mezinárodně uznávaných a státních znaků podle § 415 odst. 3 zavinil úmyslně smrt jiného člověka, a to za podmínek, že\n\na) takový zvlášť závažný zločin je mimořádně závažný vzhledem k zvlášť zavrženíhodnému způsobu provedení činu nebo k zvlášť zavrženíhodné pohnutce nebo k zvlášť těžkému a těžko napravitelnému následku a\n\nb) uložení takového trestu vyžaduje účinná ochrana společnosti nebo není naděje, že by pachatele bylo možno napravit trestem odnětí svobody nad dvacet až do třiceti let.\n\n(4) Uloží-li soud trest odnětí svobody na doživotí, může zároveň rozhodnout, že doba výkonu trestu ve věznici se zvýšenou ostrahou se pro účely podmíněného propuštění do doby výkonu trestu nezapočítává.\n\nOddíl 5\n\nUkládání a výkon jednotlivých trestů"
  },
  {
    "zakon": "Zákon_40-2009_trestni_zakonik",
    "paragraf": "§ 55",
    "text": "Odnětí svobody\n(1) Nepodmíněný trest odnětí svobody se ukládá nejvýše na dvacet let, jestliže nejde o mimořádné zvýšení trestu odnětí svobody (§ 59), ukládání trestu odnětí svobody pachateli trestného činu spáchaného ve prospěch organizované zločinecké skupiny (§ 108) nebo o výjimečný trest (§ 54).\n\n(2) Za trestné činy, u nichž horní hranice trestní sazby odnětí svobody nepřevyšuje pět let, lze uložit nepodmíněný trest odnětí svobody jen za podmínky, že by vzhledem k osobě pachatele uložení jiného trestu zjevně nevedlo k tomu, aby pachatel vedl řádný život. Za trestný čin zanedbání povinné výživy podle § 196 odst. 1 nebo 2 lze uložit nepodmíněný trest odnětí svobody jen za podmínky, že uložení takového trestu vyžaduje účinná ochrana společnosti nebo není naděje, že by pachatele bylo možno napravit jiným trestem.\n\n(3) Nepodmíněný trest odnětí svobody se vykonává podle jiného právního předpisu ve věznicích."
  },
  {
    "zakon": "Zákon_40-2009_trestni_zakonik",
    "paragraf": "§ 56",
    "text": "Výkon trestu odnětí svobody\n(1) Nepodmíněný trest odnětí svobody se vykonává diferencovaně ve věznici\n\na) s ostrahou, nebo\n\nb) se zvýšenou ostrahou.\n\n(2) Soud zpravidla zařadí do věznice\n\na) s ostrahou pachatele, u kterého nejsou splněny podmínky pro zařazení do věznice se zvýšenou ostrahou,\n\nb) se zvýšenou ostrahou pachatele, kterému byl uložen výjimečný trest (§ 54), kterému byl uložen trest odnětí svobody za trestný čin spáchaný ve prospěch organizované zločinecké skupiny (§ 108), kterému byl za zvlášť závažný zločin (§ 14 odst. 3) uložen trest odnětí svobody ve výměře nejméně osm let, nebo který byl odsouzen za úmyslný trestný čin a v posledních pěti letech uprchl nebo se pokusil uprchnout z vazby, z výkonu trestu nebo z výkonu zabezpečovací detence.\n\n(3) Soud může zařadit pachatele do věznice jiného typu, než do které má být podle odstavce 2 zařazen, má-li se zřetelem na závažnost trestného činu a na stupeň a povahu narušení pachatele za to, že bude působení na něj, aby vedl řádný život, v jiném typu věznice lépe zaručeno; do věznice se zvýšenou ostrahou zařadí však vždy pachatele, jemuž byl uložen trest odnětí svobody na doživotí.\n\n(4) Způsob výkonu trestu v jednotlivých typech věznic upravuje jiný právní předpis."
  },
  {
    "zakon": "Zákon_40-2009_trestni_zakonik",
    "paragraf": "§ 57",
    "text": "Přeřazení odsouzeného do věznice jiného typu\n(1) Během výkonu trestu odnětí svobody může soud rozhodnout o přeřazení odsouzeného do věznice jiného typu.\n\n(2) O přeřazení odsouzeného do věznice s ostrahou rozhodne soud tehdy, jestliže chování odsouzeného a způsob, jakým plní své povinnosti, odůvodňují závěr, že přeřazení přispěje k jeho nápravě.\n\n(3) O přeřazení odsouzeného do věznice se zvýšenou ostrahou může soud rozhodnout, jestliže\n\na) odsouzený závažným způsobem nebo opakovaně porušil stanovený pořádek nebo kázeň, nebo\n\nb) odsouzený byl pravomocně uznán vinným trestným činem, který spáchal během výkonu trestu.\n\n(4) Z věznice se zvýšenou ostrahou nelze přeřadit\n\na) odsouzeného, kterému byl uložen trest odnětí svobody na doživotí a který dosud nevykonal alespoň deset let tohoto trestu,\n\nb) jiného odsouzeného, který trest vykonává ve věznici se zvýšenou ostrahou, před výkonem alespoň jedné čtvrtiny uloženého trestu.\n\n(5) Na návrh odsouzeného, který ve věznici se zvýšenou ostrahou vykonal nepřetržitě alespoň jednu čtvrtinu uloženého trestu, nejméně však šest měsíců, může soud rozhodnout o jeho přeřazení do věznice s ostrahou. Odsouzený, kterému byl uložen trest odnětí svobody na doživotí, může podat návrh na přeřazení do věznice s ostrahou nejdříve po výkonu deseti let tohoto trestu.\n\n(6) Není-li návrhu podle odstavce 5 vyhověno, může jej odsouzený opakovat až po uplynutí šesti měsíců od skončení řízení o jeho předchozím návrhu."
  },
  {
    "zakon": "Zákon_40-2009_trestni_zakonik",
    "paragraf": "§ 57a",
    "text": "zrušeno"
  },
  {
    "zakon": "Zákon_40-2009_trestni_zakonik",
    "paragraf": "§ 58",
    "text": "Mimořádné snížení trestu odnětí svobody\n(1) Má-li soud vzhledem k okolnostem případu nebo vzhledem k poměrům pachatele za to, že by použití trestní sazby odnětí svobody trestním zákonem stanovené bylo pro pachatele nepřiměřeně přísné a že lze dosáhnout nápravy pachatele i trestem kratšího trvání, může snížit trest odnětí svobody pod dolní hranici trestní sazby tímto zákonem stanovené.\n\n(2) Má-li soud za to, že vzhledem k poměrům pachatele a povaze jím spáchané trestné činnosti lze dosáhnout jeho nápravy i trestem kratšího trvání, může snížit trest odnětí svobody pod dolní hranici trestní sazby též tehdy, pokud odsuzuje pachatele, který\n\na) napomohl zabránit trestnému činu, jenž jiný připravoval nebo se o něj pokusil, nebo\n\nb) prohlásil svoji vinu.\n\n(3) Lze-li mít za to, že vzhledem k poměrům pachatele a povaze jím spáchané trestné činnosti lze dosáhnout jeho nápravy i trestem kratšího trvání, může být trest odnětí svobody uložen pod dolní hranicí trestní sazby též tehdy, je-li ukládán rozsudkem, kterým se schvaluje dohoda o vině a trestu.\n\n(4) Při snížení trestu odnětí svobody podle odstavců 1 až 3 nelze uložit trest\n\na) pod pět let, činí-li dolní hranice trestní sazby odnětí svobody alespoň dvanáct let,\n\nb) pod tři léta, činí-li dolní hranice trestní sazby odnětí svobody alespoň osm let,\n\nc) pod jeden rok, činí-li dolní hranice trestní sazby odnětí svobody alespoň pět let.\n\n(5) Soud sníží trest odnětí svobody pod dolní hranici trestní sazby také pachateli označenému jako spolupracující obviněný, jsou-li splněny podmínky stanovené v § 178a odst. 1 trestního řádu a podal-li spolupracující obviněný jak v přípravném řízení, tak v řízení před soudem úplnou a pravdivou výpověď o skutečnostech, které jsou způsobilé významně přispět k objasnění zločinu spáchaného členy organizované skupiny, ve spojení s organizovanou skupinou nebo ve prospěch organizované zločinecké skupiny; přitom vezme v úvahu povahu trestného činu uvedeného v jeho doznání v porovnání se zločinem spáchaným členy organizované skupiny, ve spojení s organizovanou skupinou nebo ve prospěch organizované zločinecké skupiny, k jehož objasnění přispěl, dále význam takového jeho jednání, osobu pachatele a okolnosti případu, zejména zda a jakým způsobem se podílel na takovém zločinu, k jehož objasnění se zavázal, a jaké následky svým jednáním případně způsobil. Omezením stanoveným v odstavci 4 přitom není vázán.\n\n(6) Soud může snížit trest odnětí svobody pod dolní hranici trestní sazby též tehdy, jestliže odsuzuje pachatele za přípravu k trestnému činu nebo za pokus trestného činu nebo za pomoc k trestnému činu a má vzhledem k povaze a závažnosti přípravy nebo pokusu nebo pomoci za to, že by použití trestní sazby odnětí svobody tímto zákonem stanovené bylo pro pachatele nepřiměřeně přísné a že lze dosáhnout nápravy pachatele i trestem kratšího trvání. Omezením stanoveným v odstavci 4 přitom není vázán.\n\n(7) Soud může snížit trest odnětí svobody pod dolní hranici trestní sazby také tehdy, jestliže pachatel jednal v právním omylu, ale mohl se tohoto omylu vyvarovat (§ 19 odst. 2), spáchal trestný čin odvraceje útok nebo jiné nebezpečí, aniž byly zcela splněny podmínky krajní nouze (§ 28) nebo nutné obrany (§ 29), anebo překročil meze přípustného rizika (§ 31) nebo meze jiné okolnosti vylučující protiprávnost. Omezením stanoveným v odstavci 4 přitom není vázán."
  },
  {
    "zakon": "Zákon_40-2009_trestni_zakonik",
    "paragraf": "§ 59",
    "text": "Mimořádné zvýšení trestu odnětí svobody\n(1) Pachateli, který znovu spáchal zvlášť závažný zločin (§ 14 odst. 3), ač již byl pro takový nebo jiný zvlášť závažný zločin potrestán, může soud uložit trest v horní polovině trestní sazby odnětí svobody stanovené v trestním zákoně, jejíž horní hranice se zvyšuje o jednu třetinu, jestliže závažnost zvlášť závažného zločinu je vzhledem k takové recidivě a ostatním okolnostem případu vysoká nebo možnost nápravy pachatele je ztížena.\n\n(2) Horní hranice trestní sazby trestu odnětí svobody může po zvýšení podle odstavce 1 převyšovat dvacet let. Při ukládání výjimečného trestu odnětí svobody nad dvacet až do třiceti let nesmí horní hranice převyšovat třicet let."
  },
  {
    "zakon": "Zákon_40-2009_trestni_zakonik",
    "paragraf": "§ 60",
    "text": "Domácí vězení\n(1) Soud může uložit trest domácího vězení až na dvě léta, odsuzuje-li pachatele přečinu, jestliže\n\na) vzhledem k povaze a závažnosti spáchaného přečinu a osobě a poměrům pachatele, lze mít důvodně za to, že postačí uložení tohoto trestu, a to popřípadě i vedle jiného trestu, a\n\nb) pachatel dá písemný slib, že se ve stanovené době bude zdržovat v obydlí nebo jeho části na určené adrese a při výkonu kontroly poskytne veškerou potřebnou součinnost.\n\n(2) Jako samostatný trest může být trest domácího vězení uložen, jestliže vzhledem k povaze a závažnosti spáchaného přečinu a osobě a poměrům pachatele uložení jiného trestu není třeba.\n\n(3) Trest domácího vězení spočívá v povinnosti odsouzeného zdržovat se po dobu výkonu tohoto trestu v určeném obydlí nebo jeho části v soudem stanoveném časovém období, nebrání-li mu v tom důležité důvody, zejména výkon zaměstnání nebo povolání nebo poskytnutí zdravotních služeb u poskytovatele zdravotních služeb v důsledku jeho onemocnění nebo úrazu; poskytovatel zdravotních služeb je povinen na vyžádání orgánu činného v trestním řízení mu tuto skutečnost sdělit.\n\n(4) Soud stanoví časové období, ve kterém je odsouzený povinen se zdržovat v určeném obydlí nebo jeho části, v pracovních dnech, ve dnech pracovního klidu a pracovního volna s přihlédnutím zejména k jeho pracovní době a k času potřebnému k cestě do zaměstnání, k péči o nezletilé děti a k vyřizování nutných osobních a rodinných záležitostí, aby při zajištění všech nezbytných potřeb odsouzeného a jeho rodiny ho přiměřeně postihl na svobodě. Soud může odsouzenému povolit navštěvování pravidelných bohoslužeb nebo náboženských shromáždění i ve dnech pracovního klidu a pracovního volna.\n\n(5) Soud může nad pachatelem na dobu výkonu trestu domácího vězení vyslovit dohled; na výkon dohledu se použijí obdobně § 49 až 51.\n\n(6) Soud může uložit pachateli na dobu výkonu tohoto trestu přiměřená omezení nebo přiměřené povinnosti uvedené v § 48 odst. 4 směřující k tomu, aby vedl řádný život; zpravidla mu též uloží, aby podle svých sil nahradil škodu nebo odčinil nemajetkovou újmu, kterou trestným činem způsobil, nebo aby vydal bezdůvodné obohacení získané trestným činem.\n\n(7) Jde-li o pachatele ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení a přiměřených povinností uvedených v § 48 odst. 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé."
  },
  {
    "zakon": "Zákon_40-2009_trestni_zakonik",
    "paragraf": "§ 60a",
    "text": "Zrušení dohledu nebo přiměřených omezení, přiměřených povinností a výchovných opatření\nJestliže odsouzený, kterému byl uložen trest domácího vězení, vede řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich, anebo může zrušit uložený dohled, pokud již není zapotřebí zvýšeně sledovat a kontrolovat jeho chování; toto rozhodnutí může soud učinit nejdříve po výkonu jedné třetiny uloženého trestu domácího vězení, nejméně však po šesti měsících výkonu tohoto trestu."
  },
  {
    "zakon": "Zákon_40-2009_trestni_zakonik",
    "paragraf": "§ 61",
    "text": "Náhradní trest odnětí svobody\n(1) Ukládá-li soud trest domácího vězení, stanoví pro případ, že by se pachatel vyhýbal nástupu výkonu tohoto trestu, bez závažného důvodu porušil sjednané podmínky jeho výkonu, zaviněně nevykonával ve stanoveném časovém období uložený trest či jinak mařil výkon tohoto trestu nebo nevedl řádný život, náhradní trest odnětí svobody až na jeden rok; náhradní trest odnětí svobody nesmí přesahovat horní hranici trestní sazby trestu odnětí svobody. O výkonu náhradního trestu odnětí svobody může soud rozhodnout i během doby stanovené pro výkon trestu domácího vězení; rozhodne-li o výkonu náhradního trestu odnětí svobody, stanoví zároveň i způsob jeho výkonu.\n\n(2) Pokud odsouzený zavdal příčinu k rozhodnutí o tom, že se náhradní trest odnětí svobody vykoná, po výkonu poloviny uloženého trestu domácího vězení, soud délku náhradního trestu odnětí svobody stanovenou podle odstavce 1 zkrátí na polovinu.\n\n(3) Výjimečně může soud vzhledem k okolnostem případu a osobě odsouzeného ponechat trest domácího vězení v platnosti, i když odsouzený zavdal příčinu k rozhodnutí o výkonu náhradního trestu odnětí svobody, a\n\na) stanovit nad odsouzeným na dobu výkonu trestu nebo jeho zbytku dohled,\n\nb) prodloužit dobu výkonu tohoto trestu až o jeden rok, přičemž nesmí překročit nejvyšší výměru tohoto trestu stanovenou v § 60 odst. 1,\n\nc) stanovit odsouzenému na dobu výkonu trestu nebo jeho zbytku dosud neuložené přiměřené omezení nebo přiměřenou povinnost podle § 48 odst. 4 směřující k tomu, aby vedl řádný život, nebo\n\nd) stanovit odsouzenému na dobu výkonu trestu nebo jeho zbytku některé z výchovných opatření podle § 60 odst. 7, je-li ve věku blízkém věku mladistvých.\n\n(4) Na výkon dohledu se použijí obdobně § 49 až 51."
  },
  {
    "zakon": "Zákon_40-2009_trestni_zakonik",
    "paragraf": "§ 62",
    "text": "Obecně prospěšné práce\n(1) Soud může uložit trest obecně prospěšných prací, odsuzuje-li pachatele za přečin; jako samostatný trest může být trest obecně prospěšných prací uložen, jestliže vzhledem k povaze a závažnosti spáchaného přečinu a osobě a poměrům pachatele uložení jiného trestu není třeba.\n\n(2) Soud trest obecně prospěšných prací zpravidla neuloží, jde-li o pachatele, kterému byl trest obecně prospěšných prací v době tří let předcházejících uložení tohoto druhu trestu přeměněn na trest odnětí svobody podle § 65 odst. 3.\n\n(3) Trest obecně prospěšných prací spočívá v povinnosti odsouzeného provést ve stanoveném rozsahu práce k obecně prospěšným účelům ve prospěch poskytovatele obecně prospěšných prací, kterým může být stát, kraj, obec nebo právnická osoba, která se zabývá vzděláním a vědou, kulturou, školstvím, ochranou zdraví, požární ochranou, ochranou životního prostředí, podporou a ochranou mládeže, ochranou zvířat, humanitární, sociální, charitativní, náboženskou, tělovýchovnou a sportovní činností a která tuto činnost vykonává k veřejně prospěšnému účelu. Práce nesmí sloužit výdělečným účelům odsouzeného."
  },
  {
    "zakon": "Zákon_40-2009_trestni_zakonik",
    "paragraf": "§ 63",
    "text": "Výměra trestu obecně prospěšných prací\n(1) Trest obecně prospěšných prací může soud uložit ve výměře od 50 do 300 hodin.\n\n(2) Soud může uložit pachateli na dobu trestu i přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život; zpravidla mu též uloží, aby podle svých sil nahradil škodu nebo odčinil nemajetkovou újmu, kterou přečinem způsobil, nebo aby vydal bezdůvodné obohacení získané přečinem.\n\n(3) Jde-li o pachatele ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení a přiměřených povinností uvedených v § 48 odst. 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé."
  },
  {
    "zakon": "Zákon_40-2009_trestni_zakonik",
    "paragraf": "§ 64",
    "text": "Stanovisko pachatele a jeho zdravotní způsobilost\nPři ukládání trestu obecně prospěšných prací přihlédne soud ke stanovisku pachatele, k jeho zdravotnímu stavu a k možnosti uložení tohoto trestu. Trest obecně prospěšných prací neuloží, je-li pachatel zdravotně nezpůsobilý k soustavnému výkonu práce."
  },
  {
    "zakon": "Zákon_40-2009_trestni_zakonik",
    "paragraf": "§ 65",
    "text": "Výkon trestu obecně prospěšných prací\n(1) Obecně prospěšné práce je odsouzený povinen vykonat osobně a bezplatně ve svém volném čase nejpozději do jednoho roku ode dne stanoveného jako den nástupu výkonu tohoto trestu. Do této doby se nezapočítává doba, po kterou odsouzený\n\na) nemohl obecně prospěšné práce vykonávat pro zdravotní nebo zákonné překážky, nebo\n\nb) byl ve vazbě nebo vykonával trest odnětí svobody.\n\n(2) Jestliže odsouzený, kterému byl uložen trest obecně prospěšných prací, vede řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich; toto rozhodnutí může soud učinit nejdříve po uplynutí šesti měsíců ode dne stanoveného jako den nástupu výkonu tohoto trestu.\n\n(3) Jestliže pachatel v době od odsouzení do skončení výkonu trestu obecně prospěšných prací nevede řádný život, vyhýbá se nástupu výkonu trestu, bez závažného důvodu poruší sjednané podmínky výkonu trestu obecně prospěšných prací, jinak maří výkon tohoto trestu nebo zaviněně tento trest ve stanovené době nevykonává, může soud přeměnit, a to i během doby stanovené pro jeho výkon, trest obecně prospěšných prací nebo jeho zbytek v trest odnětí svobody a rozhodnout zároveň o způsobu jeho výkonu; přitom každá i jen započatá hodina nevykonaného trestu obecně prospěšných prací se počítá za jeden den odnětí svobody.\n\n(4) Výjimečně může soud vzhledem k okolnostem případu a osobě odsouzeného ponechat trest obecně prospěšných prací v platnosti nebo prodloužit dobu výkonu tohoto trestu až o šest měsíců, i když odsouzený zavdal příčinu k přeměně trestu podle odstavce 3, a\n\na) stanovit nad odsouzeným na dobu výkonu trestu nebo jeho zbytku dohled,\n\nb) stanovit odsouzenému na dobu výkonu trestu nebo jeho zbytku dosud neuložená přiměřená omezení nebo přiměřené povinnosti uvedené v § 48 odst. 4, nebo\n\nc) stanovit odsouzenému na dobu výkonu trestu nebo jeho zbytku některé z výchovných opatření podle § 63 odst. 3, je-li ve věku blízkém věku mladistvých.\n\nNa výkon dohledu se užije obdobně § 49 až 51.\n\n(5) Na pachatele, kterému byl uložen trest obecně prospěšných prací, se hledí, jako by nebyl odsouzen, jakmile byl trest vykonán nebo bylo od výkonu trestu nebo jeho zbytku pravomocně upuštěno."
  },
  {
    "zakon": "Zákon_40-2009_trestni_zakonik",
    "paragraf": "§ 66",
    "text": "Propadnutí majetku\n(1) Soud může vzhledem k okolnostem spáchaného trestného činu a poměrům pachatele uložit trest propadnutí majetku, odsuzuje-li pachatele k výjimečnému trestu anebo odsuzuje-li jej za zvlášť závažný zločin, jímž pachatel pro sebe nebo pro jiného získal nebo se snažil získat majetkový prospěch.\n\n(2) Bez podmínek odstavce 1 může soud uložit trest propadnutí majetku pouze v případě, že trestní zákon uložení tohoto trestu za spáchaný zločin dovoluje; jako samostatný trest může být trest propadnutí majetku uložen, jestliže vzhledem k povaze a závažnosti spáchaného trestného činu a k osobě a poměrům pachatele uložení jiného trestu není třeba.\n\n(3) Propadnutí majetku postihuje celý majetek odsouzeného nebo tu jeho část, kterou soud určí; propadnutí se však nevztahuje na prostředky nebo věci, jichž je nezbytně třeba k uspokojení životních potřeb odsouzeného nebo osob, o jejichž výživu nebo výchovu je odsouzený podle zákona povinen pečovat.\n\n(4) Výrokem o propadnutí majetku zaniká společné jmění manželů.\n\n(5) Propadlý majetek připadá státu. Zástavní práva k propadlému majetku nezanikají."
  },
  {
    "zakon": "Zákon_40-2009_trestni_zakonik",
    "paragraf": "§ 67",
    "text": "Peněžitý trest\n(1) Peněžitý trest může soud uložit, jestliže pachatel pro sebe nebo pro jiného úmyslným trestným činem získal nebo se snažil získat majetkový prospěch.\n\n(2) Bez podmínek odstavce 1 může soud uložit peněžitý trest pouze v případě, že\n\na) trestní zákon uložení tohoto trestu za spáchaný trestný čin dovoluje, nebo\n\nb) ho ukládá za přečin a vzhledem k povaze a závažnosti spáchaného přečinu a osobě a poměrům pachatele nepodmíněný trest odnětí svobody současně neukládá.\n\n(3) Jako samostatný trest může být peněžitý trest uložen, jestliže vzhledem k povaze a závažnosti spáchaného trestného činu a osobě a poměrům pachatele uložení jiného trestu není třeba."
  },
  {
    "zakon": "Zákon_40-2009_trestni_zakonik",
    "paragraf": "§ 68",
    "text": "Výměra peněžitého trestu\n(1) Peněžitý trest se ukládá v denních sazbách a činí nejméně 20 a nejvíce 730 celých denních sazeb.\n\n(2) Denní sazba činí nejméně 100 Kč a nejvíce 50000 Kč.\n\n(3) Počet denních sazeb soud určí s přihlédnutím k povaze a závažnosti spáchaného trestného činu. Dvojnásobek počtu denních sazeb nesmí však ani spolu s uloženým trestem odnětí svobody a náhradním trestem odnětí svobody za trest domácího vězení přesahovat horní hranici trestní sazby trestu odnětí svobody. Výši jedné denní sazby peněžitého trestu stanoví soud se zřetelem k osobním a majetkovým poměrům pachatele. Přitom vychází zpravidla z čistého příjmu, který pachatel má nebo by mohl mít průměrně za jeden den.\n\n(4) Příjmy pachatele, jeho majetek a výnosy z něj, jakož i jiné podklady pro určení výše denní sazby mohou být stanoveny odhadem soudu.\n\n(5) Soud v rozhodnutí uvede počet a výši denních sazeb. Se zřetelem k osobním a majetkovým poměrům pachatele může soud stanovit, že peněžitý trest bude zaplacen v přiměřených měsíčních splátkách; přitom může určit, že výhoda splátek peněžitého trestu odpadá, jestliže pachatel nezaplatí dílčí splátku včas.\n\n(6) Peněžitý trest soud neuloží, je-li zřejmé, že by byl nedobytný."
  },
  {
    "zakon": "Zákon_40-2009_trestni_zakonik",
    "paragraf": "§ 69",
    "text": "Výkon peněžitého trestu\n(1) Zaplacené částky peněžitého trestu připadají státu.\n\n(2) Jestliže pachatel nezaplatí peněžitý trest na výzvu soudu nebo do uplynutí doby, na kterou byl výkon trestu odložen anebo na kterou byly povoleny splátky, a pokud je zřejmé, že by vymáhání peněžitého trestu mohlo být zmařeno nebo by bylo bezvýsledné, přemění soud peněžitý trest nebo jeho zbytek v trest odnětí svobody a rozhodne zároveň o způsobu jeho výkonu; přitom každá zcela nezaplacená částka odpovídající jedné denní sazbě se počítá za dva dny odnětí svobody.\n\n(3) Na pachatele, kterému byl uložen peněžitý trest za jiný trestný čin než zvlášť závažný zločin, se hledí, jako by nebyl odsouzen, jakmile byl trest vykonán nebo bylo od výkonu trestu nebo jeho zbytku pravomocně upuštěno."
  },
  {
    "zakon": "Zákon_40-2009_trestni_zakonik",
    "paragraf": "§ 70",
    "text": "Propadnutí věci\n(1) Soud uloží trest propadnutí věci, která je bezprostředním výnosem z trestné činnosti.\n\n(2) Soud může uložit trest propadnutí věci,\n\na) která je nástrojem trestné činnosti, nebo\n\nb) která je zprostředkovaným výnosem z trestné činnosti, pokud hodnota věci tvořící bezprostřední výnos z trestné činnosti není ve vztahu k hodnotě věci tvořící zprostředkovaný výnos z trestné činnosti zanedbatelná.\n\n(3) Trest propadnutí věci může soud uložit, jen jde-li o věc náležející pachateli.\n\n(4) Drží-li pachatel v rozporu s jiným právním předpisem věc uvedenou v odstavci 2, ve vztahu k níž je možno uložit propadnutí věci, uloží mu soud vždy i tento trest.\n\n(5) Před právní mocí rozhodnutí platí zákaz zcizení propadlé věci, který zahrnuje i zákaz jiných dispozic směřujících ke zmaření trestu propadnutí věci.\n\n(6) Propadlá věc připadá státu. Zástavní práva k propadlé věci nezanikají."
  },
  {
    "zakon": "Zákon_40-2009_trestni_zakonik",
    "paragraf": "§ 71",
    "text": "Propadnutí náhradní hodnoty\n(1) Jestliže pachatel věc, kterou soud mohl prohlásit za propadlou podle § 70, před uložením trestu propadnutí věci zničí, poškodí nebo jinak znehodnotí, zcizí, učiní neupotřebitelnou, odstraní nebo zužitkuje, zejména spotřebuje, nebo jinak její propadnutí zmaří, může mu soud uložit propadnutí náhradní hodnoty až do výše, která odpovídá hodnotě takové věci. Hodnotu věci, kterou soud mohl prohlásit za propadlou, může soud stanovit na základě odborného vyjádření nebo znaleckého posudku.\n\n(2) Je-li věc, byť i jen zčásti, znehodnocena, učiněna neupotřebitelnou nebo odstraněna, může soud uložit propadnutí náhradní hodnoty vedle propadnutí věci podle § 70.\n\n(3) Propadlá náhradní hodnota připadá státu. Zástavní práva k propadlé náhradní hodnotě nezanikají."
  },
  {
    "zakon": "Zákon_40-2009_trestni_zakonik",
    "paragraf": "§ 72",
    "text": "Samostatný trest propadnutí věci\nTrest propadnutí věci může soud uložit jako trest samostatný pouze v případě, že trestní zákon uložení tohoto trestu dovoluje a jestliže vzhledem k povaze a závažnosti spáchaného trestného činu a osobě a poměrům pachatele uložení jiného trestu není třeba."
  },
  {
    "zakon": "Zákon_40-2009_trestni_zakonik",
    "paragraf": "§ 73",
    "text": "Zákaz činnosti\n(1) Soud může uložit trest zákazu činnosti na jeden rok až deset let, dopustil-li se pachatel trestného činu v souvislosti s touto činností.\n\n(2) Trest zákazu činnosti jako trest samostatný může soud uložit pouze v případě, že trestní zákon uložení tohoto trestu za spáchaný trestný čin dovoluje a jestliže vzhledem k povaze a závažnosti spáchaného trestného činu a osobě a poměrům pachatele uložení jiného trestu není třeba.\n\n(3) Pachateli, který se trestného činu dopustil v souvislosti s řízením motorového vozidla, může soud uložit povinnost podrobit se terapeutickému programu podle zákona upravujícího provoz na pozemních komunikacích (dále jen „terapeutický program pro řidiče“).\n\n(4) Trest zákazu činnosti spočívá v tom, že se odsouzenému po dobu výkonu tohoto trestu zakazuje výkon určitého zaměstnání, povolání nebo funkce nebo takové činnosti, ke které je třeba zvláštního povolení, nebo jejíž výkon upravuje jiný právní předpis."
  },
  {
    "zakon": "Zákon_40-2009_trestni_zakonik",
    "paragraf": "§ 74",
    "text": "Výkon trestu zákazu činnosti\n(1) Do doby výkonu trestu zákazu činnosti se nezapočítává doba výkonu trestu odnětí svobody; započítává se však doba, po kterou bylo pachateli před právní mocí rozsudku oprávnění k činnosti, která je předmětem zákazu, v souvislosti s trestným činem odňato podle jiného právního předpisu nebo na základě opatření orgánu veřejné moci nesměl již tuto činnost vykonávat anebo ji nemohl vykonávat, protože se k tomu zavázal pro účely podmíněného odložení podání návrhu na potrestání nebo podmíněného zastavení trestního stíhání.\n\n(2) Byl-li trest zákazu činnosti vykonán, hledí se na pachatele, jako by nebyl odsouzen."
  },
  {
    "zakon": "Zákon_40-2009_trestni_zakonik",
    "paragraf": "§ 74a",
    "text": "Zákaz držení a chovu zvířat\n(1) Soud může uložit trest zákazu držení a chovu zvířat až na deset let, dopustil-li se pachatel trestného činu v souvislosti s držením, chovem nebo péčí o zvíře.\n\n(2) Trest zákazu držení a chovu zvířat jako trest samostatný může soud uložit pouze v případě, jestliže vzhledem k povaze a závažnosti spáchaného trestného činu a osobě a poměrům pachatele uložení jiného trestu není třeba.\n\n(3) Trest zákazu držení a chovu zvířat spočívá v tom, že se odsouzenému po dobu výkonu tohoto trestu zakazuje držení, chov a péče o zvíře."
  },
  {
    "zakon": "Zákon_40-2009_trestni_zakonik",
    "paragraf": "§ 74b",
    "text": "Výkon trestu zákazu držení a chovu zvířat\n(1) Do doby výkonu trestu zákazu držení a chovu zvířat se nezapočítává doba výkonu trestu odnětí svobody; započítává se však doba, po kterou pachatel před právní mocí rozsudku na základě rozhodnutí nebo opatření orgánu veřejné moci nesměl již zvířata, která jsou předmětem zákazu, držet nebo chovat anebo o ně pečovat nebo je nemohl držet nebo chovat anebo o ně pečovat, protože se k tomu zavázal pro účely podmíněného odložení podání návrhu na potrestání nebo podmíněného zastavení trestního stíhání.\n\n(2) Byl-li trest zákazu držení a chovu zvířat vykonán, hledí se na pachatele, jako by nebyl odsouzen."
  },
  {
    "zakon": "Zákon_40-2009_trestni_zakonik",
    "paragraf": "§ 75",
    "text": "Zákaz pobytu\n(1) Soud může uložit trest zákazu pobytu na jeden rok až deset let za úmyslný trestný čin, vyžaduje-li to se zřetelem na dosavadní způsob života pachatele a místo spáchání činu ochrana veřejného pořádku, rodiny, zdraví, mravnosti nebo majetku; trest zákazu pobytu se nesmí vztahovat na místo nebo obvod, v němž má pachatel trvalý pobyt.\n\n(2) Trest zákazu pobytu může být uložen jako samostatný trest za trestný čin, na který trestní zákon stanoví trest odnětí svobody, jehož horní hranice trestní sazby nepřevyšuje tři léta, jestliže vzhledem k povaze a závažnosti spáchaného trestného činu a osobě a poměrům pachatele uložení jiného trestu není třeba.\n\n(3) Soud může uložit pachateli na dobu výkonu tohoto trestu přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život; zpravidla mu též uloží, aby podle svých sil nahradil škodu nebo odčinil nemajetkovou újmu, kterou trestným činem způsobil, nebo aby vydal bezdůvodné obohacení získané trestným činem.\n\n(4) Jde-li o pachatele ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení a přiměřených povinností uvedených v § 48 odst. 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé.\n\n(5) Do doby výkonu trestu zákazu pobytu se doba výkonu trestu odnětí svobody nezapočítává; rozhodnutí podle odstavců 3 a 4 činí soud až po výkonu trestu odnětí svobody nebo po podmíněném propuštění.\n\n(6) Jestliže odsouzený, kterému byl uložen trest zákazu pobytu, vede po dobu jeho výkonu řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich; toto rozhodnutí může soud učinit nejdříve po výkonu jedné třetiny uloženého trestu zákazu pobytu, nejméně však po šesti měsících výkonu tohoto trestu.\n\n(7) Trest zákazu pobytu spočívá v tom, že se odsouzený nesmí po dobu výkonu tohoto trestu zdržovat na určitém místě nebo v určitém obvodu; k přechodnému pobytu na takovém místě nebo v takovém obvodu v nutné osobní záležitosti je třeba povolení."
  },
  {
    "zakon": "Zákon_40-2009_trestni_zakonik",
    "paragraf": "§ 76",
    "text": "Zákaz vstupu na sportovní, kulturní a jiné společenské akce\n(1) Soud může uložit trest zákazu vstupu na sportovní, kulturní a jiné společenské akce až na deset let, dopustil-li se pachatel úmyslného trestného činu v souvislosti s návštěvou takové akce.\n\n(2) Jako samostatný trest může být trest zákazu vstupu na sportovní, kulturní a jiné společenské akce uložen, jestliže vzhledem k povaze a závažnosti spáchaného přečinu a osobě a poměrům pachatele uložení jiného trestu není třeba.\n\n(3) Trest zákazu vstupu na sportovní, kulturní a jiné společenské akce spočívá v tom, že se odsouzenému po dobu výkonu tohoto trestu zakazuje účast na stanovených sportovních, kulturních a jiných společenských akcích."
  },
  {
    "zakon": "Zákon_40-2009_trestni_zakonik",
    "paragraf": "§ 77",
    "text": "Výkon trestu zákazu vstupu na sportovní, kulturní a jiné společenské akce\n(1) Odsouzený je při výkonu trestu zákazu vstupu na sportovní, kulturní a jiné společenské akce povinen spolupracovat s probačním úředníkem způsobem, který mu stanoví, zejména postupovat podle stanoveného probačního plánu, vykonávat stanovené programy sociálního výcviku a převýchovy, programy psychologického poradenství, a považuje-li to probační úředník za potřebné, dostavovat se podle jeho pokynů v období bezprostředně souvisejícím s konáním zakázané akce k určenému útvaru Policie České republiky.\n\n(2) Do doby výkonu trestu zákazu vstupu na sportovní, kulturní a jiné společenské akce se doba výkonu trestu odnětí svobody nezapočítává."
  },
  {
    "zakon": "Zákon_40-2009_trestni_zakonik",
    "paragraf": "§ 78",
    "text": "Ztráta čestných titulů nebo vyznamenání\n(1) Soud může uložit trest ztráty čestných titulů nebo vyznamenání, odsuzuje-li pachatele za úmyslný trestný čin spáchaný ze zvlášť zavrženíhodné pohnutky k nepodmíněnému trestu odnětí svobody nejméně na dvě léta.\n\n(2) Ztráta čestných titulů nebo vyznamenání spočívá v tom, že odsouzený ztrácí vyznamenání, čestná uznání a jiné čestné tituly udělené podle vnitrostátních právních předpisů."
  },
  {
    "zakon": "Zákon_40-2009_trestni_zakonik",
    "paragraf": "§ 79",
    "text": "Ztráta vojenské hodnosti\n(1) Soud může uložit trest ztráty vojenské hodnosti, odsuzuje-li pachatele za úmyslný trestný čin spáchaný ze zvlášť zavrženíhodné pohnutky k nepodmíněnému trestu odnětí svobody nejméně na dvě léta.\n\n(2) Soud může uložit tento trest též vedle jiného trestu, jestliže to vzhledem k povaze spáchaného trestného činu vyžaduje kázeň a pořádek v ozbrojených silách.\n\n(3) Ztráta vojenské hodnosti spočívá v tom, že se odsouzenému snižuje hodnost v ozbrojených silách na hodnost vojína."
  },
  {
    "zakon": "Zákon_40-2009_trestni_zakonik",
    "paragraf": "§ 80",
    "text": "Vyhoštění\n(1) Soud může uložit pachateli, který není občanem České republiky, trest vyhoštění z území České republiky, a to jako trest samostatný nebo i vedle jiného trestu, vyžaduje-li to bezpečnost lidí nebo majetku, anebo jiný obecný zájem; jako samostatný trest může být trest vyhoštění uložen, jestliže vzhledem k povaze a závažnosti spáchaného trestného činu a osobě a poměrům pachatele uložení jiného trestu není třeba.\n\n(2) S přihlédnutím k povaze a závažnosti spáchaného trestného činu, možnostem nápravy a poměrům pachatele a ke stupni ohrožení bezpečnosti lidí, majetku nebo jiného obecného zájmu může soud uložit trest vyhoštění ve výměře od jednoho roku do deseti let, anebo na dobu neurčitou.\n\n(3) Soud trest vyhoštění neuloží, jestliže\n\na) se nepodařilo zjistit státní příslušnost pachatele,\n\nb) pachateli byl udělen azyl podle jiného právního předpisu,\n\nc) jeho důsledkem by byl nepřiměřený zásah do soukromého nebo rodinného života pachatele,\n\nd) hrozí nebezpečí, že pachatel bude ve státě, do kterého by měl být vyhoštěn, pronásledován pro svoji rasu, příslušnost k etnické skupině, národnost, příslušnost k určité sociální skupině, politické nebo náboženské smýšlení, nebo jestliže by vyhoštění vystavilo pachatele mučení či jinému nelidskému nebo ponižujícímu zacházení anebo trestu,\n\ne) pachatel je občanem Evropské unie nebo jeho rodinným příslušníkem bez ohledu na státní příslušnost a má na území České republiky povolen trvalý pobyt anebo je cizincem s přiznaným právním postavením dlouhodobě pobývajícího rezidenta na území České republiky podle jiného právního předpisu, neshledá-li vážné důvody ohrožení bezpečnosti státu nebo veřejného pořádku,\n\nf) pachatel je občanem Evropské unie a v posledních 10 letech nepřetržitě pobývá na území České republiky, neshledá-li naléhavé důvody ohrožení bezpečnosti státu, nebo\n\ng) pachatelem je dítě, které je občanem Evropské unie, ledaže by vyhoštění bylo v jeho nejlepším zájmu.\n\nOddíl 6\n\nPodmíněné odsouzení k trestu odnětí svobody"
  },
  {
    "zakon": "Zákon_40-2009_trestni_zakonik",
    "paragraf": "§ 81",
    "text": "Podmíněný odklad výkonu trestu odnětí svobody\n(1) Soud může podmíněně odložit výkon trestu odnětí svobody nepřevyšujícího tři léta, jestliže vzhledem k osobě a poměrům pachatele, zejména s přihlédnutím k jeho dosavadnímu životu a prostředí, ve kterém žije a pracuje, a k okolnostem případu má důvodně za to, že k působení na pachatele, aby vedl řádný život, není třeba jeho výkonu.\n\n(2) Povolení podmíněného odkladu výkonu trestu odnětí svobody se netýká výkonu ostatních trestů uložených vedle tohoto trestu."
  },
  {
    "zakon": "Zákon_40-2009_trestni_zakonik",
    "paragraf": "§ 82",
    "text": "Zkušební doba, přiměřená omezení a přiměřené povinnosti\n(1) Při podmíněném odsouzení stanoví soud zkušební dobu na jeden rok až pět let, nikoliv však na dobu kratší, než je délka podmíněně odloženého trestu odnětí svobody; zkušební doba počíná právní mocí rozsudku.\n\n(2) Při podmíněném odsouzení může soud pachateli uložit, aby se ve stanovené části zkušební doby, navazující na počátek zkušební doby, zdržoval ve stanoveném časovém období v určeném obydlí nebo jeho části. Celková doba trvání pobytu podmíněně odsouzeného v určeném obydlí nebo jeho části nesmí přesáhnout jeden rok, a to i v případě stanovení delší zkušební doby.\n\n(3) Podmíněně odsouzenému může soud uložit přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život; zpravidla mu též uloží, aby podle svých sil nahradil škodu nebo odčinil nemajetkovou újmu, kterou trestným činem způsobil, nebo aby vydal bezdůvodné obohacení získané trestným činem.\n\n(4) Jde-li o pachatele ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení a přiměřených povinností uvedených v § 48 odst. 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé.\n\n(5) Doba, po kterou podmíněně odsouzený vedl ve zkušební době řádný život a vyhověl uloženým podmínkám, se započítává do zkušební doby nově stanovené při podmíněném odsouzení pro týž skutek nebo do zkušební doby stanovené při uložení úhrnného nebo souhrnného trestu nebo společného trestu za pokračování v trestném činu; uloží-li soud znovu povinnost zdržovat se ve stanoveném časovém období v určeném obydlí nebo jeho části, započítává se do doby trvání této povinnosti doba, po kterou odsouzený tuto povinnost řádně vykonával."
  },
  {
    "zakon": "Zákon_40-2009_trestni_zakonik",
    "paragraf": "§ 82a",
    "text": "Zrušení přiměřených omezení, přiměřených povinností a výchovných opatření\nJestliže podmíněně odsouzený vede řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich; toto rozhodnutí může soud učinit nejdříve po uplynutí jedné třetiny zkušební doby, nejméně však po šesti měsících jejího trvání. Stanovená zkušební doba zůstává rozhodnutím podle věty první nedotčena."
  },
  {
    "zakon": "Zákon_40-2009_trestni_zakonik",
    "paragraf": "§ 83",
    "text": "Rozhodnutí o podmíněném odsouzení\n(1) Jestliže podmíněně odsouzený vedl ve zkušební době řádný život a vyhověl uloženým podmínkám, vysloví soud, že se osvědčil; jinak rozhodne, a to popřípadě již během zkušební doby, že se trest vykoná. Výjimečně může soud vzhledem k okolnostem případu a osobě odsouzeného ponechat podmíněné odsouzení v platnosti, i když odsouzený zavdal příčinu k nařízení výkonu trestu, a\n\na) stanovit nad odsouzeným dohled,\n\nb) přiměřeně prodloužit zkušební dobu, ne však o více než dvě léta, přičemž nesmí překročit horní hranici zkušební doby stanovené v § 82 odst. 1,\n\nc) stanovit dosud neuložená přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život,\n\nd) stanovit dosud neuložená výchovná opatření podle § 82 odst. 4, je-li ve věku blízkém věku mladistvých, nebo\n\ne) stanovit, aby se podmíněně odsouzený zdržoval v určeném obydlí nebo jeho části podle § 82 odst. 2.\n\n(2) Na výkon dohledu se užije obdobně ustanovení § 49 až 51.\n\n(3) Neučinil-li soud do jednoho roku od uplynutí zkušební doby rozhodnutí podle odstavce 1, aniž na tom měl podmíněně odsouzený vinu, má se za to, že se podmíněně odsouzený osvědčil.\n\n(4) Bylo-li vysloveno, že se podmíněně odsouzený osvědčil, anebo má-li se za to, že se osvědčil, hledí se na pachatele, jako by nebyl odsouzen.\n\n(5) Rozhodne-li soud podle odstavce 1, že se trest vykoná, rozhodne zároveň o způsobu výkonu trestu."
  },
  {
    "zakon": "Zákon_40-2009_trestni_zakonik",
    "paragraf": "§ 84",
    "text": "Podmíněný odklad výkonu trestu odnětí svobody s dohledem\nJe-li třeba zvýšeně sledovat a kontrolovat chování pachatele a poskytnout mu potřebnou péči a pomoc ve zkušební době, může soud za podmínek uvedených v § 81 odst. 1 podmíněně odložit výkon trestu odnětí svobody nepřevyšujícího tři léta za současného vyslovení dohledu nad pachatelem. Na výkon dohledu se užije obdobně ustanovení § 49 až 51."
  },
  {
    "zakon": "Zákon_40-2009_trestni_zakonik",
    "paragraf": "§ 85",
    "text": "Zkušební doba, přiměřená omezení a přiměřené povinnosti\n(1) Při podmíněném odsouzení s dohledem stanoví soud zkušební dobu na jeden rok až pět let, nikoliv však na dobu kratší, než je délka podmíněně odloženého trestu odnětí svobody; zkušební doba počíná právní mocí rozsudku.\n\n(2) Při podmíněném odsouzení s dohledem může soud pachateli uložit, aby se ve stanovené části zkušební doby, navazující na počátek zkušební doby, zdržoval ve stanoveném časovém období v určeném obydlí nebo jeho části. Celková doba trvání pobytu podmíněně odsouzeného v určeném obydlí nebo jeho části nesmí přesáhnout jeden rok, a to i v případě stanovení delší zkušební doby.\n\n(3) Podmíněně odsouzenému, nad kterým byl stanoven dohled, může soud uložit přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život; zpravidla mu též uloží, aby podle svých sil nahradil škodu nebo odčinil nemajetkovou újmu, kterou trestným činem způsobil, nebo aby vydal bezdůvodné obohacení získané trestným činem.\n\n(4) Jde-li o pachatele ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení nebo přiměřených povinností uvedených v § 48 odst. 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé."
  },
  {
    "zakon": "Zákon_40-2009_trestni_zakonik",
    "paragraf": "§ 85a",
    "text": "Zrušení dohledu nebo přiměřených omezení, přiměřených povinností a výchovných opatření\nJestliže podmíněně odsouzený, kterému byl uložen dohled, vede ve zkušební době řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich, anebo může zrušit uložený dohled, pokud již není zapotřebí zvýšeně sledovat a kontrolovat jeho chování; toto rozhodnutí může soud učinit nejdříve po uplynutí jedné třetiny uložené zkušební doby, nejméně však po šesti měsících jejího trvání. Stanovená zkušební doba zůstává rozhodnutím podle věty první nedotčena."
  },
  {
    "zakon": "Zákon_40-2009_trestni_zakonik",
    "paragraf": "§ 86",
    "text": "Rozhodnutí o podmíněném odsouzení s dohledem\n(1) Jestliže podmíněně odsouzený, ohledně něhož byl vysloven dohled, vedl ve zkušební době řádný život a vyhověl uloženým podmínkám, vysloví soud, že se osvědčil; jinak rozhodne, a to popřípadě již během zkušební doby, že se trest vykoná. Výjimečně může soud vzhledem k okolnostem případu a osobě odsouzeného ponechat podmíněné odsouzení s dohledem v platnosti, i když odsouzený zavdal příčinu k nařízení výkonu trestu, a\n\na) stanovit nad odsouzeným další povinnosti v rámci uloženého dohledu,\n\nb) přiměřeně prodloužit zkušební dobu, ne však o více než dvě léta, přičemž nesmí překročit horní hranici zkušební doby stanovené v § 85 odst. 1,\n\nc) stanovit dosud neuložená přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život,\n\nd) stanovit dosud neuložená výchovná opatření podle § 85 odst. 4, je-li ve věku blízkém věku mladistvých, nebo\n\ne) stanovit, aby se podmíněně odsouzený zdržoval v určeném obydlí nebo jeho části podle § 85 odst. 2.\n\n(2) Neučinil-li soud do jednoho roku od uplynutí zkušební doby rozhodnutí podle odstavce 1, aniž na tom měl podmíněně odsouzený vinu, má se za to, že se podmíněně odsouzený osvědčil.\n\n(3) Bylo-li vysloveno, že se podmíněně odsouzený osvědčil, anebo má-li se za to, že se osvědčil, hledí se na pachatele, jako by nebyl odsouzen.\n\n(4) Rozhodne-li soud podle odstavce 1, že se trest vykoná, rozhodne zároveň o způsobu výkonu trestu."
  },
  {
    "zakon": "Zákon_40-2009_trestni_zakonik",
    "paragraf": "§ 87",
    "text": "Obdobné užití ustanovení o podmíněném odsouzení\nNa vztah podmíněného odkladu výkonu trestu odnětí svobody k dalším trestům uloženým vedle tohoto trestu podle § 81 odst. 2 a na zápočet doby, po kterou podmíněně odsouzený s dohledem vedl ve zkušební době řádný život nebo řádně vykonával povinnost zdržovat se ve stanoveném časovém období v určeném obydlí nebo jeho části, do nové zkušební doby nebo do doby trvání této povinnosti, je-li uložena znovu, podle § 82 odst. 5 se užije obdobně ustanovení o podmíněném odsouzení.\n\nOddíl 7\n\nPodmíněné propuštění z výkonu trestu odnětí svobody a podmíněné upuštění od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce"
  },
  {
    "zakon": "Zákon_40-2009_trestni_zakonik",
    "paragraf": "§ 88",
    "text": "Podmíněné propuštění z výkonu trestu odnětí svobody\n(1) Soud může odsouzeného podmíněně propustit na svobodu, jestliže odsouzený po právní moci rozsudku, zejména ve výkonu trestu svým chováním a plněním svých povinností prokázal polepšení a může se od něho očekávat, že v budoucnu povede řádný život nebo soud přijme záruku za dovršení nápravy odsouzeného, a\n\na) odsouzený vykonal alespoň polovinu uloženého nebo podle rozhodnutí prezidenta České republiky zmírněného trestu odnětí svobody, nebo\n\nb) odsouzený, jenž nebyl odsouzen za zvlášť závažný zločin,\n\n1. kterým byla nebo měla být způsobena smrt, nejde-li o trestný čin zabití podle § 141 odst. 1,\n\n2. kterým byla nebo měla být způsobena těžká újma na zdraví,\n\n3. jehož znakem je spáchání na těhotné ženě nebo na dítěti,\n\n4. který spáchal jako člen organizované skupiny, ve spojení s organizovanou skupinou nebo ve prospěch organizované zločinecké skupiny, nebo zvlášť závažný zločin účasti na organizované zločinecké skupině (§ 361),\n\n5. který spáchal v úmyslu umožnit nebo usnadnit spáchání teroristického trestného činu, trestného činu účasti na teroristické skupině (§ 312a), financování terorismu (§ 312d), podpory a propagace terorismu podle § 312e odst. 3 nebo vyhrožování teroristickým trestným činem (§ 312f), nebo\n\n6. který je uveden v hlavě třetí, sedmé, deváté, dvanácté a třinácté zvláštní části tohoto zákona nebo v odstavci 4,\n\na který dosud nebyl ve výkonu trestu odnětí svobody, vykonal alespoň třetinu uloženého nebo podle rozhodnutí prezidenta České republiky zmírněného trestu odnětí svobody.\n\n(2) Jestliže odsouzený za přečin prokázal svým vzorným chováním a plněním svých povinností, že dalšího výkonu trestu není třeba, může ho soud podmíněně propustit na svobodu i předtím, než vykonal část trestu odnětí svobody vyžadovanou pro podmíněné propuštění podle odstavce 1. Soud nevyhoví návrhu ředitele věznice na podmíněné propuštění odsouzeného na svobodu, jen je-li zjevné, že by odsouzený po propuštění na svobodu nevedl řádný život.\n\n(3) Soud při rozhodování o podmíněném propuštění odsouzeného za zločin přihlédne také k tomu, zda odsouzený včas nastoupil do výkonu trestu a zda částečně nebo zcela nahradil či jinak odčinil škodu nebo jinou újmu způsobenou trestným činem nebo zda vydal bezdůvodné obohacení získané trestným činem. Jestliže odsouzený vykonával ochranné léčení před nástupem výkonu trestu odnětí svobody nebo v jeho průběhu, přihlédne soud i k projevenému postoji odsouzeného k výkonu ochranného léčení.\n\n(4) Osoba odsouzená za trestný čin vraždy (§ 140), zabití podle § 141 odst. 2, těžkého ublížení na zdraví podle § 145 odst. 3, mučení a jiného nelidského a krutého zacházení podle § 149 odst. 4, nedovoleného přerušení těhotenství bez souhlasu těhotné ženy podle § 159 odst. 3, 4, neoprávněného odebrání tkání a orgánů podle § 164 odst. 3, 4, obchodování s lidmi podle § 168 odst. 4, 5, zbavení osobní svobody podle § 170 odst. 2, 3, zavlečení podle § 172 odst. 2, 3, loupeže podle § 173 odst. 3, 4, braní rukojmí podle § 174 odst. 3, 4, vydírání podle § 175 odst. 3, 4, znásilnění podle § 185 odst. 3, 4, sexuálního útoku podle § 185a odst. 3, 4, sexuálního nátlaku podle § 186 odst. 5, 6, pohlavního zneužití podle § 187 odst. 2, 3, obecného ohrožení podle § 272 odst. 2, 3, nedovolené výroby a jiného nakládání s omamnými a psychotropními látkami a s jedy podle § 283 odst. 4, získání kontroly nad vzdušným dopravním prostředkem, civilním plavidlem a pevnou plošinou (§ 290), zavlečení vzdušného dopravního prostředku do ciziny podle § 292 odst. 3, vlastizrady (§ 309), rozvracení republiky (§ 310), teroristického útoku (§ 311), teroru (§ 312), sabotáže (§ 314), vyzvědačství podle § 316 odst. 3, 4, válečné zrady (§ 320), násilného překročení státní hranice podle § 339 odst. 3, organizování a umožnění nedovoleného překročení státní hranice podle § 340 odst. 4, genocidia (§ 400), útoku proti lidskosti (§ 401), apartheidu a diskriminace skupiny lidí (§ 402), agrese (§ 405a), přípravy útočné války (§ 406), styků ohrožujících mír (§ 409), použití zakázaného bojového prostředku a nedovoleného vedení boje podle § 411 odst. 3, válečné krutosti (§ 412), perzekuce obyvatelstva (§ 413), plenění v prostoru válečných operací (§ 414) nebo zneužití mezinárodně uznávaných a státních znaků podle § 415 odst. 3, jakož i osoba odsouzená k výjimečnému trestu odnětí svobody nad dvacet až do třiceti let (§ 54 odst. 2), mohou být podmíněně propuštěny až po výkonu dvou třetin uloženého trestu odnětí svobody, nehrozí-li s ohledem na okolnosti činu, za který byla odsouzena, a povahu její osobnosti opakování spáchaného nebo jiného obdobného zvlášť závažného zločinu.\n\n+1\n\n(5) Osoba odsouzená k výjimečnému trestu odnětí svobody na doživotí může být podmíněně propuštěna až po nejméně dvaceti letech výkonu tohoto trestu, nehrozí-li s ohledem na okolnosti činu, za který byla odsouzena, a povahu její osobnosti opakování spáchaného nebo jiného obdobného zvlášť závažného zločinu."
  },
  {
    "zakon": "Zákon_40-2009_trestni_zakonik",
    "paragraf": "§ 89",
    "text": "Zkušební doba a přiměřená omezení a přiměřené povinnosti při podmíněném propuštění\n(1) Při podmíněném propuštění stanoví soud zkušební dobu u odsouzených za přečin až na tři roky a u odsouzených za zločin na jeden rok až sedm let; zkušební doba počíná podmíněným propuštěním odsouzeného na svobodu. Soud může zároveň vyslovit nad pachatelem dohled a současně uložit, aby ve stanovené části zkušební doby, navazující na počátek zkušební doby, se pachatel zdržoval ve stanoveném časovém období v určeném obydlí nebo jeho části. Na výkon dohledu se užije obdobně § 49 až 51.\n\n(2) Podmíněně propuštěnému může soud uložit přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život; může mu též uložit, aby podle svých sil nahradil škodu nebo odčinil nemajetkovou újmu, kterou trestným činem způsobil, nebo aby vydal bezdůvodné obohacení získané trestným činem. Jde-li o podmíněně propuštěného ve věku blízkém věku mladistvých, může soud v zájmu využití výchovného působení rodiny, školy a dalších subjektů uložit, a to samostatně nebo vedle přiměřených omezení a přiměřených povinností uvedených v § 48 odst. 4, též některá z výchovných opatření uvedených v zákoně o soudnictví ve věcech mládeže za obdobného užití podmínek stanovených pro mladistvé. Podmíněně propuštěnému podle § 88 odst. 2 soud může uložit, aby se ve stanovené části zkušební doby, navazující na počátek zkušební doby, zdržoval ve stanoveném časovém období v určeném obydlí nebo jeho části, nebo aby vykonal práce ve prospěch poskytovatelů obecně prospěšných prací, anebo aby složil určenou peněžní částku na pomoc obětem trestné činnosti na účet soudu.\n\n(3) Celková doba trvání určeného pobytu podmíněně propuštěného v určeném obydlí nebo jeho části podle odstavců 1 a 2 nesmí přesáhnout jeden rok, a to i v případě stanovení delší zkušební doby. Výkon prací podle odstavce 2 může být stanoven ve výměře od 50 do 200 hodin. Částka na peněžitou pomoc obětem trestné činnosti podle odstavce 2 se stanoví ve výměře od 2000 Kč do 10000000 Kč; při stanovení této částky přihlédne soud také k osobním a majetkovým poměrům odsouzeného a vzhledem k tomu může stanovit, že určená částka bude zaplacena v přiměřených měsíčních splátkách.\n\n(4) Jestliže podmíněně propuštěný vede ve zkušební době řádný život a plněním svých povinností prokázal polepšení, může soud uložené přiměřené omezení, přiměřenou povinnost nebo výchovné opatření zrušit, pokud lze očekávat, že povede řádný život i bez nich, anebo může zrušit uložený dohled, pokud již není zapotřebí zvýšeně sledovat a kontrolovat jeho chování; toto rozhodnutí může soud učinit nejdříve po uplynutí jedné třetiny uložené zkušební doby, nejméně však po šesti měsících jejího trvání. Stanovená zkušební doba zůstává rozhodnutím podle věty první nedotčena."
  },
  {
    "zakon": "Zákon_40-2009_trestni_zakonik",
    "paragraf": "§ 90",
    "text": "Podmíněné upuštění od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce\n(1) Po výkonu poloviny trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce může soud podmíněně upustit od výkonu jeho zbytku, jestliže odsouzený v době výkonu trestu způsobem svého života prokázal, že dalšího výkonu tohoto trestu není třeba, anebo jestliže soud přijme záruku za dovršení nápravy odsouzeného. Při rozhodování o podmíněném upuštění od výkonu zbytku trestu zákazu činnosti může soud zohlednit, zda se odsouzený úspěšně podrobil terapeutickému programu pro řidiče, vhodnému programu sociálního výcviku a převýchovy nebo psychologického poradenství zaměřeného na činnost, která je předmětem zákazu.\n\n(2) Při podmíněném upuštění od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce soud stanoví zkušební dobu až na pět let, nikoliv však na dobu kratší než zbytek trestu; zkušební doba počíná právní mocí rozhodnutí o tomto upuštění. Při podmíněném upuštění od výkonu zbytku trestu zákazu činnosti spočívajícího v zákazu řízení motorových vozidel může soud uložit odsouzenému též povinnost podrobit se terapeutickému programu pro řidiče."
  },
  {
    "zakon": "Zákon_40-2009_trestni_zakonik",
    "paragraf": "§ 91",
    "text": "Společné ustanovení\n(1) Jestliže podmíněně propuštěný nebo odsouzený, u něhož se podmíněně upustilo od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce, vedl ve zkušební době řádný život a vyhověl uloženým podmínkám, vysloví soud, že se osvědčil; jinak rozhodne, a to popřípadě již během zkušební doby, že se zbytek trestu vykoná. Výjimečně může soud vzhledem k okolnostem případu a osobě odsouzeného ponechat podmíněné propuštění nebo podmíněné upuštění od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce v platnosti, i když odsouzený zavdal příčinu k rozhodnutí o tom, že se zbytek trestu vykoná, a\n\na) stanovit nad odsouzeným dohled,\n\nb) přiměřeně prodloužit zkušební dobu, ne však o více než dvě léta, přičemž nesmí překročit horní hranici zkušební doby stanovené v § 89 odst. 1 nebo § 90 odst. 2,\n\nc) stanovit dosud neuložená přiměřená omezení a přiměřené povinnosti uvedené v § 48 odst. 4 směřující k tomu, aby vedl řádný život, nebo\n\nd) uložit odsouzenému, který se dopustil trestného činu v souvislosti s řízením motorového vozidla, dosud neuloženou povinnost podrobit se terapeutickému programu pro řidiče.\n\n(2) Na výkon dohledu se použijí obdobně § 49 až 51.\n\n(3) Vyslovil-li soud, že se podmíněně propuštěný nebo odsouzený, u něhož se podmíněně upustilo od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce, osvědčil, má se za to, že trest byl vykonán dnem, kdy byl podmíněně propuštěn nebo kdy nabylo právní moci rozhodnutí, že se podmíněně upouští od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce.\n\n(4) U podmíněně propuštěného nebo u odsouzeného, u něhož se podmíněně upustilo od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce, se má za to, že trest byl vykonán dnem, kdy došlo k podmíněnému propuštění nebo kdy nabylo právní moci rozhodnutí, že se podmíněně upustí od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce, také tehdy, neučinil-li soud bez jeho viny do roka od uplynutí zkušební doby rozhodnutí podle odstavce 1.\n\n(5) Opětovné podmíněné propuštění z výkonu téhož trestu je možné po výkonu poloviny zbytku trestu a v případech uvedených v § 88 odst. 4 po výkonu dvou třetin zbytku trestu. Opětovné podmíněné propuštění z výjimečného trestu odnětí svobody na doživotí není možné.\n\n(6) Jestliže byla záruka za dovršení nápravy odsouzeného odvolána tím, kdo ji poskytl, přezkoumá soud chování odsouzeného během zkušební doby, a shledá-li, že podmíněné propuštění nebo podmíněné upuštění od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce neplní své poslání, rozhodne, že se zbytek trestu vykoná; jinak podmíněné propuštění nebo podmíněné upuštění od výkonu zbytku trestu zákazu činnosti, zákazu držení a chovu zvířat, zákazu pobytu nebo zákazu vstupu na sportovní, kulturní a jiné společenské akce ponechá v platnosti.\n\nOddíl 8\n\nZapočítání vazby a trestu"
  },
  {
    "zakon": "Zákon_40-2009_trestni_zakonik",
    "paragraf": "§ 92",
    "text": "Započítání vazby a trestu\n(1) Jestliže se vedlo proti pachateli trestní řízení ve vazbě a dojde v tomto řízení k jeho odsouzení, započítá se mu doba strávená ve vazbě do uloženého trestu, popřípadě do trestu úhrnného nebo souhrnného, pokud je vzhledem k druhu uloženého trestu započítání možné.\n\n(2) Jestliže byl pachatel soudem nebo jiným orgánem potrestán a došlo k jeho novému odsouzení pro týž skutek, započítá se mu vykonaný trest do uloženého trestu, pokud je vzhledem k druhu uloženého trestu započítání možné. Obdobně postupuje soud, uložil-li pachateli trest úhrnný nebo souhrnný (§ 43) nebo společný trest za pokračování v trestném činu (§ 45).\n\n(3) Není-li započítání vazby nebo trestu možné, přihlédne soud k této skutečnosti při stanovení druhu trestu, popřípadě jeho výměry.\n\n(4) Ustanovení odstavců 1 až 3 se obdobně užijí na započítání předběžné, vydávací a předávací vazby vykonané podle zákona o mezinárodní justiční spolupráci ve věcech trestních a na započítání povinnosti zdržovat se ve stanoveném časovém období v určeném obydlí nebo jeho části uložené obviněnému podle § 73 odst. 3 trestního řádu do trestu uloženého pro týž skutek."
  },
  {
    "zakon": "Zákon_40-2009_trestni_zakonik",
    "paragraf": "§ 93",
    "text": "Započítání vazby a trestu vykonaných v cizině\n(1) Jestliže pro týž skutek byl pachatel v cizině ve vazbě anebo potrestán orgánem cizího státu nebo mezinárodním soudním orgánem, započítá se mu doba strávená ve vazbě nebo vykonaný trest do trestu uloženého soudem České republiky, pokud je vzhledem k druhu uloženého trestu započítání možné. Obdobně postupuje soud, uložil-li pachateli trest úhrnný nebo souhrnný (§ 43) nebo společný trest za pokračování v trestném činu (§ 45).\n\n(2) Není-li započítání vazby nebo trestu v cizině uloženého (odstavec 1) možné, a to zejména proto, že v cizině byl vykonán zcela nebo zčásti trest takového druhu, jaký trestní zákon nezná, přihlédne soud k této skutečnosti při stanovení druhu trestu, popřípadě jeho výměry.\n\nOddíl 9\n\nZánik výkonu trestu"
  },
  {
    "zakon": "Zákon_40-2009_trestni_zakonik",
    "paragraf": "§ 94",
    "text": "Promlčení výkonu trestu\n\n(1) Uložený trest nelze vykonat po uplynutí promlčecí doby, jež činí\n\na) třicet let, jde-li o odsouzení k výjimečnému trestu,\n\nb) dvacet let, jde-li o odsouzení k trestu odnětí svobody převyšujícímu deset let,\n\nc) deset let, jde-li o odsouzení k trestu odnětí svobody nejméně na pět let,\n\nd) pět let při odsouzení k jinému trestu.\n\n(2) Promlčecí doba počíná právní mocí rozsudku a při podmíněném odsouzení nebo podmíněném propuštění právní mocí rozhodnutí, že se trest vykoná.\n\n(3) Do promlčecí doby se nezapočítává doba, po kterou nebylo možno trest vykonat proto, že se odsouzený zdržoval v cizině, vykonával ochranné léčení ústavní nebo zabezpečovací detenci nebo byl na něm vykonáván jiný trest odnětí svobody. Pokud jde o peněžitý trest, zákaz činnosti, zákaz držení a chovu zvířat, zákaz pobytu, zákaz vstupu na sportovní, kulturní a jiné společenské akce a vyhoštění, do promlčecí doby se nezapočítává též doba, po kterou byl na odsouzeném vykonáván trest odnětí svobody, a jde-li o trest vyhoštění, doba, po kterou byl výkon tohoto trestu přerušen.\n\n(4) Promlčecí doba se přerušuje,\n\na) učinil-li soud opatření směřující k výkonu trestu, o jehož promlčení jde, nebo\n\nb) spáchal-li odsouzený v promlčecí době trestný čin nový, na který trestní zákon stanoví trest stejný nebo přísnější.\n\n(5) Přerušením promlčecí doby počíná nová promlčecí doba."
  },
  {
    "zakon": "Zákon_40-2009_trestni_zakonik",
    "paragraf": "§ 95",
    "text": "Vyloučení z promlčení\nVýkon trestu uloženého pro trestné činy uvedené v § 35 se nepromlčuje.\n\nDíl 3\n\nOchranná opatření\nOddíl 1\n\nObecné zásady pro ukládání ochranných opatření"
  },
  {
    "zakon": "Zákon_40-2009_trestni_zakonik",
    "paragraf": "§ 96",
    "text": "Zásada přiměřenosti\n(1) Ochranné opatření nelze uložit, není-li přiměřené povaze a závažnosti pachatelem spáchaného činu a nebezpečí, které od pachatele v budoucnu hrozí pro zájmy chráněné trestním zákonem, jakož i osobě pachatele a jeho poměrům.\n\n(2) Újma způsobená uloženým a vykonávaným ochranným opatřením nesmí být větší, než je nezbytné k dosažení jeho účelu."
  },
  {
    "zakon": "Zákon_40-2009_trestni_zakonik",
    "paragraf": "§ 97",
    "text": "Ukládání ochranných opatření\n(1) Ochranná opatření lze ukládat za splnění zákonných podmínek samostatně i vedle trestu.\n\n(2) Vedle trestu obdobné povahy může být ochranné opatření uloženo jen, jestliže by jeho samostatné uložení nebylo dostatečné z hlediska působení na osobu, které je ukládáno, a ochrany společnosti.\n\n(3) Jsou-li splněny podmínky pro uložení více ochranných opatření, lze je uložit vedle sebe, jestliže trestní zákon nestanoví něco jiného. Lze-li však dosáhnout potřebného působení na osobu, které je ukládáno, a náležité ochrany společnosti jen jedním z nich, uloží se jen takové ochranné opatření.\n\n(4) Je-li uloženo více ochranných opatření vedle sebe, které nelze vykonávat současně, stanoví soud pořadí jejich výkonu.\n\nOddíl 2\n\nOchranná opatření a jejich ukládání"
  },
  {
    "zakon": "Zákon_40-2009_trestni_zakonik",
    "paragraf": "§ 98",
    "text": "Druhy ochranných opatření\n(1) Ochrannými opatřeními jsou ochranné léčení, zabezpečovací detence, zabrání věci, zabrání části majetku a ochranná výchova.\n\n(2) Ukládání ochranné výchovy upravuje zákon o soudnictví ve věcech mládeže.\n\n(3) Ochranné léčení nelze uložit vedle zabezpečovací detence. Zabrání části majetku nelze uložit vedle propadnutí téže části majetku."
  },
  {
    "zakon": "Zákon_40-2009_trestni_zakonik",
    "paragraf": "§ 99",
    "text": "Ochranné léčení\n(1) Soud uloží ochranné léčení v případě uvedeném v § 40 odst. 2 a § 47 odst. 1, nebo jestliže pachatel činu jinak trestného není pro nepříčetnost trestně odpovědný a jeho pobyt na svobodě je nebezpečný.\n\n(2) Soud může uložit ochranné léčení i tehdy, jestliže\n\na) pachatel trestný čin spáchal ve stavu vyvolaném duševní poruchou a jeho pobyt na svobodě je nebezpečný, nebo\n\nb) pachatel, který zneužívá návykovou látku, spáchal trestný čin pod jejím vlivem nebo v souvislosti s jejím zneužíváním; ochranné léčení však neuloží, je-li vzhledem k osobě pachatele zřejmé, že jeho účelu nelze dosáhnout.\n\n(3) Ochranné léčení může soud uložit i vedle trestu anebo při upuštění od potrestání.\n\n(4) Podle povahy nemoci a léčebných možností soud uloží ochranné léčení ústavní nebo ambulantní. Byl-li vedle ústavního ochranného léčení uložen trest odnětí svobody, ochranné léčení se vykonává zpravidla po nástupu výkonu trestu odnětí svobody ve věznici. Jestliže ochranné léčení nelze vykonat po nástupu výkonu trestu ve věznici, vykoná se ústavní ochranné léčení ve zdravotnickém zařízení před nástupem výkonu trestu odnětí svobody, pokud se tím lépe zajistí splnění účelu léčení, jinak se vykoná ve zdravotnickém zařízení po výkonu nebo jiném ukončení trestu odnětí svobody. Ambulantní ochranné léčení se vykoná zpravidla po nástupu výkonu trestu odnětí svobody ve věznici; jestliže výkon ambulantního ochranného léčení ve věznici nelze uskutečnit, vykoná se až po výkonu trestu odnětí svobody. Nepostačí-li délka výkonu trestu odnětí svobody ve věznici ke splnění účelu ochranného léčení, soud může rozhodnout o jeho pokračování v zdravotnickém zařízení poskytujícím ústavní nebo ambulantní péči.\n\n(5) Ústavní léčení může soud změnit dodatečně na léčení ambulantní a naopak. Ústavní ochranné léčení může soud změnit za podmínek § 100 odst. 1 nebo 2 na zabezpečovací detenci. Bez podmínek § 100 odst. 1 nebo 2 může soud změnit ústavní ochranné léčení na zabezpečovací detenci, jestliže uložené a vykonávané ochranné léčení neplní svůj účel nebo nezajišťuje dostatečnou ochranu společnosti, zejména v případě, že pachatel utekl ze zdravotnického zařízení, užil násilí vůči zaměstnancům zdravotnického zařízení nebo jiným osobám ve výkonu ochranného léčení nebo opakovaně odmítl vyšetřovací nebo léčebné výkony.\n\n(6) Ochranné léčení trvá, dokud to vyžaduje jeho účel. Ústavní ochranné léčení trvá nejdéle dvě léta; nebude-li v této době léčba ukončena, rozhodne soud před skončením této doby o jejím prodloužení, a to i opakovaně, vždy však nejdéle o další dvě léta; jinak rozhodne o propuštění z ochranného léčení nebo o změně ústavního léčení na léčení ambulantní, ledaže má pachatel vinu na tom, že soud v uvedené době nemohl rozhodnout; v takovém případě soud rozhodne bezodkladně po odpadnutí překážky bránící rozhodnutí. Trvání ochranného léčení uloženého podle odstavce 2 písm. b) může být ukončeno, jakmile se během jeho výkonu zjistí, že jeho účelu nelze dosáhnout; je-li nebezpečí, že odsouzený spáchá další trestný čin, soud v rozhodnutí o propuštění z ochranného léčení uloží odsouzenému dohled nad jeho chováním až na dobu pěti let; na výkon dohledu se užije obdobně ustanovení § 49 až 51. O propuštění z ochranného léčení rozhoduje soud.\n\n(7) Od výkonu ochranného léčení soud upustí, pominou-li před jeho započetím okolnosti, pro něž bylo uloženo."
  },
  {
    "zakon": "Zákon_40-2009_trestni_zakonik",
    "paragraf": "§ 100",
    "text": "Zabezpečovací detence\n(1) Soud uloží zabezpečovací detenci v případě uvedeném v § 47 odst. 2, nebo jestliže pachatel činu jinak trestného, který by naplňoval znaky zločinu, není pro nepříčetnost trestně odpovědný, jeho pobyt na svobodě je nebezpečný a nelze očekávat, že by uložené ochranné léčení s přihlédnutím k povaze duševní poruchy a možnostem působení na pachatele vedlo k dostatečné ochraně společnosti.\n\n(2) Soud může uložit zabezpečovací detenci vzhledem k osobě pachatele s přihlédnutím k jeho dosavadnímu životu a jeho poměrům i tehdy, jestliže\n\na) pachatel spáchal zločin ve stavu vyvolaném duševní poruchou, jeho pobyt na svobodě je nebezpečný a nelze očekávat, že by uložené ochranné léčení s přihlédnutím k povaze duševní poruchy a možnostem působení na pachatele vedlo k dostatečné ochraně společnosti, nebo\n\nb) pachatel, který se oddává zneužívání návykové látky, znovu spáchal zločin, ač již byl pro zločin spáchaný pod vlivem návykové látky nebo v souvislosti s jejím zneužíváním odsouzen k nepodmíněnému trestu odnětí svobody nejméně na dvě léta, a nelze očekávat, že by bylo možné dosáhnout uložením ochranného léčení dostatečné ochrany společnosti, a to i s přihlédnutím k již projevenému postoji pachatele k ochrannému léčení.\n\n(3) Zabezpečovací detenci může soud uložit samostatně, při upuštění od potrestání, anebo i vedle trestu. Byla-li zabezpečovací detence uložena vedle nepodmíněného trestu odnětí svobody, vykoná se po výkonu nebo jiném ukončení trestu odnětí svobody. Byl-li uložen nepodmíněný trest odnětí svobody v době výkonu zabezpečovací detence, její výkon se na dobu výkonu takového trestu odnětí svobody přerušuje. Po skončení výkonu trestu se pokračuje ve výkonu zabezpečovací detence.\n\n(4) Zabezpečovací detence se vykonává v ústavu pro výkon zabezpečovací detence se zvláštní ostrahou a s léčebnými, psychologickými, vzdělávacími, pedagogickými, rehabilitačními a činnostními programy.\n\n(5) Zabezpečovací detence potrvá, dokud to vyžaduje ochrana společnosti. Soud nejméně jednou za dvanáct měsíců a u mladistvých jednou za šest měsíců přezkoumá, zda důvody pro její další pokračování ještě trvají.\n\n(6) Zabezpečovací detenci může soud změnit dodatečně na ústavní ochranné léčení, pominou-li důvody, pro něž byla uložena, a jsou současně splněny podmínky pro ústavní ochranné léčení.\n\n(7) Od výkonu zabezpečovací detence soud upustí, pominou-li před jejím započetím okolnosti, pro něž byla uložena."
  },
  {
    "zakon": "Zákon_40-2009_trestni_zakonik",
    "paragraf": "§ 101",
    "text": "Zabrání věci\n(1) Nebyl-li uložen trest propadnutí věci uvedené v § 70 odst. 2 písm. a), může soud uložit, že se taková věc zabírá,\n\na) náleží-li pachateli, kterého nelze stíhat nebo odsoudit,\n\nb) náleží-li pachateli, od jehož potrestání soud upustil, nebo\n\nc) ohrožuje-li bezpečnost lidí nebo majetku, popřípadě společnosti, anebo hrozí nebezpečí, že bude sloužit ke spáchání zločinu.\n\n(2) Soud může uložit zabrání věci, která je bezprostředním výnosem z trestné činnosti nebo je zprostředkovaným výnosem z trestné činnosti, pokud hodnota věci tvořící bezprostřední výnos z trestné činnosti není ve vztahu k hodnotě věci tvořící zprostředkovaný výnos z trestné činnosti zanedbatelná, a pokud taková věc\n\na) náleží pachateli, který byl odsouzen za trestný čin, ze kterého věc pochází,\n\nb) náleží pachateli, kterého nelze stíhat nebo odsoudit,\n\nc) náleží pachateli, od jehož potrestání soud upustil,\n\nd) náleží nepříčetné osobě, která spáchala čin jinak trestný,\n\ne) náleží jiné osobě, na kterou pachatel takovou věc převedl nebo která ji jinak nabyla, nebo\n\nf) je součástí majetku ve svěřenském fondu nebo obdobném zařízení (dále jen „svěřenský fond“) anebo v podílovém fondu.\n\n(3) Drží-li pachatel nebo jiná osoba v rozporu s jiným právním předpisem věc uvedenou v odstavci 1 nebo 2, ve vztahu k níž je možno uložit zabrání věci, uloží mu soud vždy toto ochranné opatření.\n\n(4) Soud může místo zabrání věci uložit povinnost\n\na) pozměnit věc tak, aby jí nebylo možné použít ke společensky nebezpečnému účelu,\n\nb) odstranit určité zařízení,\n\nc) odstranit její označení nebo provést její změnu, nebo\n\nd) omezit dispozice s věcí,\n\na stanoví k tomu přiměřenou lhůtu.\n\n(5) Nebude-li povinnost stanovená podle odstavce 4 ve stanovené lhůtě splněna, rozhodne soud o zabrání věci."
  },
  {
    "zakon": "Zákon_40-2009_trestni_zakonik",
    "paragraf": "§ 102",
    "text": "Zabrání náhradní hodnoty\nJestliže ten, komu by mohla být zabrána věc podle § 101 odst. 1 nebo 2, ji před rozhodnutím o zabrání zničí, poškodí nebo jinak znehodnotí, zcizí, učiní neupotřebitelnou, odstraní nebo zužitkuje, zejména spotřebuje, nebo jinak její zabrání zmaří, anebo jestliže zmaří trest propadnutí věci jednáním porušujícím zákaz podle § 70 odst. 5, popřípadě zmaří zabrání věci jednáním porušujícím zákaz podle § 104 odst. 2, může mu soud uložit zabrání náhradní hodnoty až do výše, která odpovídá hodnotě takové věci. Hodnotu věci, jejíž zabrání mohl soud uložit, může soud stanovit na základě odborného vyjádření nebo znaleckého posudku."
  },
  {
    "zakon": "Zákon_40-2009_trestni_zakonik",
    "paragraf": "§ 102a",
    "text": "Zabrání části majetku\n(1) Soud může uložit zabrání části majetku pachateli, který byl uznán vinným úmyslným trestným činem, na který trestní zákon stanoví trest odnětí svobody s horní hranicí trestní sazby nejméně čtyři léta, nebo trestným činem výroby a jiného nakládání s dětskou pornografií (§ 192), neoprávněného přístupu k počítačovému systému a neoprávněného zásahu do počítačového systému nebo nosiče informací (§ 230), opatření a přechovávání přístupového zařízení a hesla k počítačovému systému a jiných takových dat (§ 231), pletich při zadání veřejné zakázky a při veřejné soutěži (§ 257), pletich při veřejné dražbě (§ 258), nedovoleného pěstování rostlin obsahujících omamnou nebo psychotropní látku podle § 285 odst. 2 až 4, šíření toxikomanie (§ 287), podplacení (§ 332) nebo nepřímého úplatkářství (§ 333), pokud pachatel takovým trestným činem pro sebe nebo pro jiného získal nebo se snažil získat majetkový prospěch a soud má za to, že určitá část jeho majetku pochází z trestné činnosti vzhledem k tomu, že hodnota majetku, který pachatel nabyl nebo převedl na jinou osobu nebo do majetku ve svěřenském fondu v době nejdéle 5 let před spácháním takového trestného činu, v době jeho páchání nebo po jeho spáchání, je v hrubém nepoměru k příjmům pachatele nabytým v souladu se zákonem nebo byly zjištěny jiné skutečnosti odůvodňující takový závěr.\n\n(2) Soud může uložit zabrání části majetku ve vztahu k věci, která by jinak mohla být zabrána podle odstavce 1, pokud pachatel takovou věc\n\na) převedl na jinou osobu bezplatně nebo za nápadně výhodných podmínek a tato osoba věděla nebo mohla a měla vědět, že na ni takovou věc převedl z toho důvodu, aby se vyhnul jejímu zabrání, nebo že taková věc byla získána v rozporu se zákonem,\n\nb) převedl na osobu blízkou,\n\nc) převedl na právnickou osobu, ve které má sám nebo ve spojení s osobami blízkými většinovou majetkovou účast, většinový podíl na hlasovacích právech nebo rozhodující vliv na řízení, a takovou věc pachatel bezplatně nebo za nápadně výhodných podmínek užívá,\n\nd) převedl do majetku ve svěřenském fondu, nebo\n\ne) nabyl do společného jmění manželů.\n\n(3) Soud při určení části majetku, jejíž zabrání ukládá, stanoví konkrétní věci podléhající zabrání. Pokud byl zjištěn hrubý nepoměr mezi hodnotou majetku a příjmy pachatele nabytými v souladu se zákonem ve sledovaném období, může takto určit jakékoli věci pachatele v hodnotě až do výše zjištěného hrubého nepoměru.\n\n(4) Není-li známo, kde se věci, které by mohly být zabrány, nacházejí, nebo jejich zabrání není vhodné zejména s ohledem na práva třetích osob, anebo jestliže ten, komu mohla být věc zabrána, ji před rozhodnutím o zabrání zničí, poškodí, zcizí, nebo její zabrání jinak zmaří, může soud uložit zabrání náhradní hodnoty, včetně peněžité částky, až do výše, která odpovídá hodnotě takové věci. Hodnotu věci, jejíž zabrání mohl soud uložit, soud stanoví na základě odborného vyjádření nebo znaleckého posudku.\n\n(5) Zabrání postihuje i plody a užitky věci, které náležejí osobě, jíž se taková věc zabírá. Zabrání se nevztahuje na věci, jichž je nezbytně třeba k uspokojení životních potřeb osoby, které se zabírá část majetku, nebo osob, o jejichž výživu nebo výchovu je tato osoba podle zákona povinna pečovat."
  },
  {
    "zakon": "Zákon_40-2009_trestni_zakonik",
    "paragraf": "§ 103",
    "text": "Zabrání spisů a zařízení\n(1) Spis nebo spisy s takovým obsahem, jejichž úmyslné rozšiřování při znalosti jejich obsahu by naplňovalo znaky některého trestného činu podle trestního zákona, se podle § 101 odst. 1 zaberou, jestliže nejméně jeden kus spisu byl již šířen, k šíření určen nebo připravován. Současně se zabere i zařízení použité nebo určené ke zhotovení takových spisů, zejména tiskárna, deska, forma, sazba, štoček, negativ, matrice, počítačový program nebo kopírovací zařízení; ustanovení § 101 odst. 4 a 5 se užijí obdobně.\n\n(2) Zabrání se vztahuje jen na kus nebo kusy spisu, které jsou v držení osob spolupůsobících při jejich rozšiřování nebo při jejich přípravě k rozšiřování, nebo byly zveřejněny vystavením, plakátováním, předváděním nebo jiným obdobným způsobem, anebo při zásilkovém rozšiřování ještě nebyly doručeny příjemci.\n\n(3) Zabrání spisu nebo spisů podle odstavců 1 a 2 se přiměřeně užije i v případě, kdy jejich úmyslným rozšiřováním při znalosti jejich obsahu by mohl být spáchán některý trestný čin v případě, že se vyskytnou další okolnosti, které však nebyly v posuzovaném případě naplněny, a zabrání spisu nebo spisů je zároveň nutné, aby se zamezilo jejich nezákonnému rozšiřování."
  },
  {
    "zakon": "Zákon_40-2009_trestni_zakonik",
    "paragraf": "§ 104",
    "text": "Účinek zabrání\n(1) Zabraná věc, zabraná část majetku, zabraná náhradní hodnota, zabraný spis nebo zařízení připadá státu; zástavní práva k nim nezanikají.\n\n(2) Ustanovení § 70 odst. 5 se přiměřeně užije pro uložení zabrání věci, zabrání části majetku a pro uložení povinnosti podle § 101 odst. 4; zákaz zcizení zde platí až do splnění povinnosti podle § 101 odst. 4, a nebyla-li tato povinnost splněna, až do právní moci rozhodnutí o zabrání věci (§ 101 odst. 5).\n\nHLAVA VI\n\nZAHLAZENÍ ODSOUZENÍ"
  },
  {
    "zakon": "Zákon_40-2009_trestni_zakonik",
    "paragraf": "§ 105",
    "text": "Podmínky zahlazení odsouzení\n(1) Soud zahladí odsouzení, vedl-li odsouzený po výkonu nebo prominutí trestu anebo po promlčení jeho výkonu řádný život nepřetržitě po dobu nejméně\n\na) patnácti let, jde-li o odsouzení k výjimečnému trestu,\n\nb) deseti let, jde-li o odsouzení k trestu odnětí svobody převyšujícímu pět let,\n\nc) pěti let, jde-li o odsouzení k trestu odnětí svobody převyšujícímu jeden rok,\n\nd) tří let, jde-li o odsouzení k trestu odnětí svobody nepřevyšujícímu jeden rok nebo k trestu vyhoštění,\n\ne) jednoho roku, jde-li o odsouzení k trestu domácího vězení, k trestu propadnutí majetku, k trestu propadnutí věci, k trestu zákazu pobytu, k trestu zákazu vstupu na sportovní, kulturní a jiné společenské akce nebo k peněžitému trestu za zvlášť závažný zločin.\n\n(2) Jde-li o odsouzení k ztrátě čestných titulů nebo vyznamenání nebo k ztrátě vojenské hodnosti, řídí se doba uvedená v odstavci 1 podle délky trestu odnětí svobody, vedle něhož byl uvedený trest uložen.\n\n(3) Jestliže odsouzený prokázal po výkonu nebo prominutí trestu anebo promlčení jeho výkonu svým velmi dobrým chováním, že se napravil, může soud s přihlédnutím k zájmům chráněným trestním zákonem zahladit odsouzení na žádost odsouzeného nebo toho, kdo je oprávněn nabídnout záruku za dovršení nápravy odsouzeného, i před uplynutím doby uvedené v odstavci 1.\n\n(4) Doba uvedená v odstavci 1 se v případě, že se u podmíněně propuštěného má za to, že trest byl vykonán dnem, kdy odsouzený byl podmíněně propuštěn, řídí délkou skutečného výkonu trestu; v případě, že trest byl zmírněn rozhodnutím prezidenta České republiky, řídí se délkou trestu takto zmírněného.\n\n(5) Bylo-li pachateli uloženo více trestů vedle sebe, nelze odsouzení zahladit, pokud neuplyne doba pro zahlazení toho trestu, k jehož zahlazení tento zákon stanoví dobu nejdelší.\n\n(6) Ustanovení odstavce 5 se užije přiměřeně též na případ, kdy pachateli bylo uloženo vedle sebe více trestů, u kterých může podle tohoto zákona nastat účinek, že se na pachatele hledí, jako by nebyl odsouzen.\n\n(7) I v případě, že uplynula doba uvedená v odstavci 1, odsouzení nelze zahladit, nebylo-li dosud vykonáno nebo jinak ukončeno uložené ochranné opatření; toto ustanovení se přiměřeně použije i tam, kde trestní zákon stanoví, že se na pachatele hledí, jako by nebyl odsouzen."
  },
  {
    "zakon": "Zákon_40-2009_trestni_zakonik",
    "paragraf": "§ 106",
    "text": "Účinky zahlazení\nBylo-li odsouzení zahlazeno, hledí se na pachatele, jako by nebyl odsouzen.\n\nHLAVA VII\n\nZVLÁŠTNÍ USTANOVENÍ O NĚKTERÝCH PACHATELÍCH"
  },
  {
    "zakon": "Zákon_40-2009_trestni_zakonik",
    "paragraf": "§ 107",
    "text": "Pachatel trestného činu spáchaného ve prospěch organizované zločinecké skupiny\n(1) Pachatelem trestného činu spáchaného ve prospěch organizované zločinecké skupiny (§ 129) je ten, kdo spáchal úmyslný trestný čin jako člen organizované zločinecké skupiny, nebo ten, kdo takový čin spáchal vědomě se členem organizované zločinecké skupiny anebo v úmyslu organizované zločinecké skupině napomáhat.\n\n(2) Skutečnost, že pachatel se trestného činu dopustil jako člen organizované skupiny nebo ve spojení s organizovanou skupinou, nebrání tomu, aby za splnění podmínek stanovených tímto zákonem byl současně postižen jako pachatel trestného činu spáchaného ve prospěch organizované zločinecké skupiny."
  },
  {
    "zakon": "Zákon_40-2009_trestni_zakonik",
    "paragraf": "§ 108",
    "text": "Ukládání trestu odnětí svobody pachateli trestného činu spáchaného ve prospěch organizované zločinecké skupiny\n(1) Horní hranice trestní sazby trestu odnětí svobody stanovené v trestním zákoně se u pachatele trestného činu spáchaného ve prospěch organizované zločinecké skupiny zvyšuje o jednu třetinu. Takovému pachateli soud uloží trest odnětí svobody v horní polovině takto stanovené trestní sazby odnětí svobody, nejsou-li zároveň splněny podmínky pro mimořádné snížení trestu odnětí svobody podle § 58.\n\n(2) Horní hranice trestní sazby trestu odnětí svobody může po zvýšení podle odstavce 1 převyšovat dvacet let. Při ukládání výjimečného trestu odnětí svobody nad dvacet až do třiceti let nesmí horní hranice převyšovat třicet let."
  },
  {
    "zakon": "Zákon_40-2009_trestni_zakonik",
    "paragraf": "§ 109",
    "text": "Mladiství\nTrestní odpovědnost mladistvých a sankce jim ukládané upravuje zákon o soudnictví ve věcech mládeže. Pokud zákon o soudnictví ve věcech mládeže nestanoví jinak, postupuje se podle tohoto zákona.\n\nHLAVA VIII\n\nVÝKLADOVÁ USTANOVENÍ"
  },
  {
    "zakon": "Zákon_40-2009_trestni_zakonik",
    "paragraf": "§ 110",
    "text": "Trestní zákon\nTrestním zákonem se rozumí tento zákon a podle povahy věci i zákon o soudnictví ve věcech mládeže a zákon o trestní odpovědnosti právnických osob a řízení proti nim."
  },
  {
    "zakon": "Zákon_40-2009_trestni_zakonik",
    "paragraf": "§ 111",
    "text": "K pojmu trestného činu\nTrestným činem se rozumí jen čin soudně trestný, a pokud z jednotlivého ustanovení trestního zákona nevyplývá něco jiného, též příprava k trestnému činu, pokus trestného činu, organizátorství, návod a pomoc."
  },
  {
    "zakon": "Zákon_40-2009_trestni_zakonik",
    "paragraf": "§ 112",
    "text": "Opomenutí\nJednáním se rozumí i opomenutí takového konání, k němuž byl pachatel povinen podle jiného právního předpisu, úředního rozhodnutí nebo smlouvy, v důsledku dobrovolného převzetí povinnosti konat nebo vyplývala-li taková jeho zvláštní povinnost z jeho předchozího ohrožujícího jednání anebo k němuž byl z jiného důvodu podle okolností a svých poměrů povinen."
  },
  {
    "zakon": "Zákon_40-2009_trestni_zakonik",
    "paragraf": "§ 113",
    "text": "K pojmu pachatele\nPachatelem se rozumí, nevyplývá-li z jednotlivého ustanovení trestního zákona něco jiného, i spolupachatel a účastník."
  },
  {
    "zakon": "Zákon_40-2009_trestni_zakonik",
    "paragraf": "§ 114",
    "text": "Konkrétní a speciální subjekt\n(1) Jestliže k spáchání trestného činu trestní zákon vyžaduje zvláštní vlastnost, způsobilost nebo postavení pachatele, může být pachatelem nebo spolupachatelem trestného činu pouze osoba, která má požadovanou vlastnost, způsobilost nebo postavení. Pachatelem nebo spolupachatelem trestného činu vojenského podle hlavy dvanácté zvláštní části tohoto zákona může být jen voják.\n\n(2) Jestliže zákon stanoví, že pachatel musí být nositelem zvláštní vlastnosti, způsobilosti nebo postavení, postačí, že zvláštní vlastnost, způsobilost nebo postavení jsou dány u právnické osoby, jejímž jménem pachatel jedná. Tohoto ustanovení se užije i tehdy,\n\na) jestliže k jednání pachatele došlo před vznikem právnické osoby,\n\nb) jestliže právnická osoba vznikla, ale soud rozhodl o neplatnosti právnické osoby, nebo\n\nc) je-li právní úkon, který měl založit oprávnění k jednání za právnickou osobu, neplatný nebo neúčinný.\n\n(3) Organizátorem, návodcem nebo pomocníkem trestného činu uvedeného v odstavcích 1 a 2 může být i osoba, která nemá vlastnost, způsobilost nebo postavení tam vyžadované.\n\n(4) Kde se v tomto zákoně mluví o vojáku, rozumí se jím\n\na) voják v činné službě,\n\nb) voják mimo činnou službu, je-li ve služebním stejnokroji,\n\nc) příslušník bezpečnostního sboru u trestných činů neuposlechnutí rozkazu (§ 375), neuposlechnutí rozkazu z nedbalosti (§ 376), urážka mezi vojáky (§ 378), urážka mezi vojáky násilím nebo pohrůžkou násilí (§ 379), urážka vojáka stejné hodnosti násilím nebo pohrůžkou násilí (§ 380), násilí vůči nadřízenému (§ 381), porušení povinnosti strážní služby (§ 389), porušení povinnosti dozorčí nebo jiné služby (§ 390) a založení, podpora a propagace hnutí směřujícího k potlačení práv a svobod člověka podle § 403 odst. 2 písm. c), nebo\n\nd) válečný zajatec.\n\n(5) Kde se v tomto zákoně mluví o vojenské službě nebo o vojenské povinnosti, rozumí se tím služba nebo povinnost osob uvedených v odstavci 4."
  },
  {
    "zakon": "Zákon_40-2009_trestni_zakonik",
    "paragraf": "§ 115",
    "text": "Svémocné vzdálení\nSvémocně se vzdaluje, kdo\n\na) nenastoupí v určeném čase k výkonu služby,\n\nb) se vzdálí bez dovolení z výkonu služby,\n\nc) je odloučen za bojové situace od místa výkonu služby a po pominutí příčiny odloučení se nepřihlásí kterémukoli nadřízenému nebo jinému vojenskému útvaru, a to i v případě návratu ze zajetí nebo po osvobození ze zajetí."
  },
  {
    "zakon": "Zákon_40-2009_trestni_zakonik",
    "paragraf": "§ 116",
    "text": "Pokračování v trestném činu\nPokračováním v trestném činu se rozumí takové jednání, jehož jednotlivé dílčí útoky vedené jednotným záměrem naplňují, byť i v souhrnu, skutkovou podstatu stejného trestného činu, jsou spojeny stejným nebo podobným způsobem provedení a blízkou souvislostí časovou a souvislostí v předmětu útoku."
  },
  {
    "zakon": "Zákon_40-2009_trestni_zakonik",
    "paragraf": "§ 117",
    "text": "Veřejné spáchání trestného činu\nTrestný čin je spáchán veřejně, jestliže je spáchán\n\na) obsahem tiskoviny nebo rozšiřovaného spisu, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem, nebo\n\nb) před nejméně třemi osobami současně přítomnými."
  },
  {
    "zakon": "Zákon_40-2009_trestni_zakonik",
    "paragraf": "§ 118",
    "text": "Spáchání trestného činu se zbraní\nTrestný čin je spáchán se zbraní, jestliže pachatel nebo s jeho vědomím některý ze spolupachatelů užije zbraně k útoku, k překonání nebo zamezení odporu anebo jestliže ji k tomu účelu má u sebe; zbraní se tu rozumí, pokud z jednotlivého ustanovení trestního zákona nevyplývá něco jiného, cokoli, čím je možno učinit útok proti tělu důraznějším."
  },
  {
    "zakon": "Zákon_40-2009_trestni_zakonik",
    "paragraf": "§ 119",
    "text": "Spáchání trestného činu násilím\nTrestný čin je spáchán násilím i tehdy, je-li spáchán na osobě, kterou pachatel uvedl do stavu bezbrannosti lstí nebo jiným podobným způsobem.\n\n+1\n\nImagePřehrát video\nNásilí"
  },
  {
    "zakon": "Zákon_40-2009_trestni_zakonik",
    "paragraf": "§ 119a",
    "text": "Spáchání trestného činu zneužitím bezbrannosti\n(1) Trestný čin je spáchán zneužitím bezbrannosti, jestliže pachatel využije toho, že jiná osoba je ve stavu, v němž není schopna utvářet nebo projevit svou vůli nebo je její schopnost utvářet nebo projevit svou vůli podstatně snížena z důvodu bezvědomí, spánku, ovlivnění návykovými látkami, nemoci, zdravotního postižení, duševní poruchy, silného ochromujícího stresu, nízkého nebo vysokého věku, překvapení nebo jiného obdobného důvodu.\n\n\n(2) Za bezbranné z důvodu nízkého věku se vždy považuje dítě mladší dvanácti let."
  },
  {
    "zakon": "Zákon_40-2009_trestni_zakonik",
    "paragraf": "§ 120",
    "text": "Uvedení někoho v omyl a využití něčího omylu prostřednictvím technického zařízení\nUvést někoho v omyl či využít něčího omylu lze i provedením zásahu do dat uložených v počítačovém systému nebo na nosiči informací, zásahu do programového nebo technického vybavení počítačového systému nebo provedením jiné operace v počítačovém systému, zásahu do elektronického nebo jiného technického zařízení, včetně zásahu do předmětů sloužících k ovládání takového zařízení, anebo využitím takové operace či takového zásahu provedeného jiným."
  },
  {
    "zakon": "Zákon_40-2009_trestni_zakonik",
    "paragraf": "§ 121",
    "text": "Vloupání\nVloupáním se rozumí vniknutí do uzavřeného prostoru lstí, nedovoleným překonáním uzamčení nebo překonáním jiné jistící překážky s použitím síly."
  },
  {
    "zakon": "Zákon_40-2009_trestni_zakonik",
    "paragraf": "§ 122",
    "text": "Ublížení na zdraví a těžká újma na zdraví\n(1) Ublížením na zdraví se rozumí takový stav záležející v poruše zdraví nebo jiném onemocnění, který porušením normálních tělesných nebo duševních funkcí znesnadňuje, nikoli jen po krátkou dobu, obvyklý způsob života poškozeného a který vyžaduje lékařského ošetření.\n\n(2) Těžkou újmou na zdraví se rozumí jen vážná porucha zdraví nebo jiné vážné onemocnění. Za těchto podmínek je těžkou újmou na zdraví\n\na) zmrzačení,\n\nb) ztráta nebo podstatné snížení pracovní způsobilosti,\n\nc) ochromení údu,\n\nd) ztráta nebo podstatné oslabení funkce smyslového ústrojí,\n\ne) poškození důležitého orgánu,\n\nf) zohyzdění,\n\ng) vyvolání potratu nebo usmrcení plodu,\n\nh) mučivé útrapy, nebo\n\ni) delší dobu trvající porucha zdraví."
  },
  {
    "zakon": "Zákon_40-2009_trestni_zakonik",
    "paragraf": "§ 123",
    "text": "Duševní porucha\nDuševní poruchou se rozumí mimo duševní poruchy vyplývající z duševní nemoci i hluboká porucha vědomí, mentální retardace, těžká asociální porucha osobnosti nebo jiná těžká duševní nebo sexuální odchylka."
  },
  {
    "zakon": "Zákon_40-2009_trestni_zakonik",
    "paragraf": "§ 124",
    "text": "Státem uložená a uznaná povinnost mlčenlivosti\nZa státem uloženou nebo uznanou povinnost mlčenlivosti se považuje mlčenlivost, která je uložena nebo uznána jiným právním předpisem. Za státem uznanou povinnost mlčenlivosti se podle trestního zákona nepovažuje taková povinnost, jejíž rozsah není vymezen jiným právním předpisem, ale vyplývá z právního úkonu učiněného na základě jiného právního předpisu."
  },
  {
    "zakon": "Zákon_40-2009_trestni_zakonik",
    "paragraf": "§ 125",
    "text": "Osoba blízká\nOsobou blízkou se rozumí příbuzný v pokolení přímém, osvojitel, osvojenec, sourozenec, manžel a partner; jiné osoby v poměru rodinném nebo obdobném se pokládají za osoby sobě navzájem blízké jen tehdy, kdyby újmu, kterou utrpěla jedna z nich, druhá důvodně pociťovala jako újmu vlastní."
  },
  {
    "zakon": "Zákon_40-2009_trestni_zakonik",
    "paragraf": "§ 126",
    "text": "Dítě\nDítětem se rozumí osoba mladší osmnácti let, pokud trestní zákon nestanoví jinak."
  },
  {
    "zakon": "Zákon_40-2009_trestni_zakonik",
    "paragraf": "§ 127",
    "text": "Úřední osoba\n(1) Úřední osobou je\n\na) soudce,\n\nb) státní zástupce,\n\nc) prezident České republiky, poslanec nebo senátor Parlamentu České republiky, člen vlády České republiky nebo jiná osoba zastávající funkci v jiném orgánu veřejné moci,\n\nd) člen zastupitelstva nebo odpovědný úředník územní samosprávy, orgánu státní správy nebo jiného orgánu veřejné moci,\n\ne) příslušník ozbrojených sil nebo bezpečnostního sboru nebo strážník obecní policie,\n\nf) soudní exekutor při výkonu exekuční činnosti a při činnostech vykonávaných z pověření soudu nebo státního zástupce,\n\ng) notář při provádění úkonů v řízení o dědictví jako soudní komisař,\n\nh) finanční arbitr a jeho zástupce,\n\ni) fyzická osoba, která byla ustanovena lesní stráží, stráží přírody, mysliveckou stráží nebo rybářskou stráží,\n\npokud plní úkoly státu nebo společnosti a používá při tom svěřené pravomoci pro plnění těchto úkolů.\n\n(2) K trestní odpovědnosti a ochraně úřední osoby se podle jednotlivých ustanovení trestního zákona vyžaduje, aby trestný čin byl spáchán v souvislosti s její pravomocí a odpovědností.\n\n(3) Úřední osoba cizího státu nebo mezinárodní organizace se za podmínek uvedených v odstavcích 1 a 2 považuje za úřední osobu podle trestního zákona, pokud tak stanoví mezinárodní smlouva nebo pokud se souhlasem orgánů České republiky působí na jejím území; tento souhlas se nevyžaduje, jde-li o úřední osobu mezinárodního trestního soudu, mezinárodního trestního tribunálu, popřípadě obdobného mezinárodního soudního orgánu, které splňují alespoň jednu z podmínek uvedených v § 145 odst. 1 písm. a) zákona o mezinárodní justiční spolupráci ve věcech trestních."
  },
  {
    "zakon": "Zákon_40-2009_trestni_zakonik",
    "paragraf": "§ 127a",
    "text": "Státní zástupce\nStátním zástupcem se rozumí i evropský pověřený žalobce, evropský žalobce a evropský nejvyšší žalobce v rozsahu jejich působnosti stanovené přímo použitelným předpisem Evropské unie upravujícím zřízení Úřadu evropského veřejného žalobce."
  },
  {
    "zakon": "Zákon_40-2009_trestni_zakonik",
    "paragraf": "§ 128",
    "text": "Insolvenční správce a insolvenční řízení\n(1) Insolvenčním správcem se rozumí i předběžný insolvenční správce, zástupce insolvenčního správce, oddělený insolvenční správce, zvláštní insolvenční správce; postavení insolvenčního správce má i správce konkursní podstaty, předběžný správce konkursní podstaty, zvláštní správce konkursní podstaty, zástupce správce konkursní podstaty a vyrovnací správce. Insolvenčním správcem se rovněž rozumí osoba, kterou podle jiného právního předpisu insolvenční správce určil, aby jej zastupovala při výkonu jeho pravomoci stanovené jiným právním předpisem na území jiného státu, dále zahraniční insolvenční správce, zahraniční insolvenční správce pojišťovny nebo zajišťovny a osoba, kterou podle jiného právního předpisu zahraniční insolvenční správce nebo zahraniční insolvenční správce pojišťovny nebo zajišťovny jmenoval, aby mu pomáhala nebo jej zastupovala.\n\n(2) Insolvenčním řízením se rozumí i konkursní a vyrovnací řízení."
  },
  {
    "zakon": "Zákon_40-2009_trestni_zakonik",
    "paragraf": "§ 129",
    "text": "Organizovaná zločinecká skupina\nOrganizovaná zločinecká skupina je společenstvím nejméně tří trestně odpovědných osob s vnitřní organizační strukturou, s rozdělením funkcí a dělbou činností, které je zaměřeno na soustavné páchání úmyslné trestné činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 129a",
    "text": "Teroristická skupina\n(1) Teroristická skupina je společenstvím nejméně tří trestně odpovědných osob, které má trvalejší charakter, je v něm provedena dělba činností mezi jeho jednotlivé členy, jeho činnost se vyznačuje plánovitostí a koordinovaností a je zaměřené na páchání trestného činu vlastizrady spáchané formou teroristického útoku nebo teroru (§ 309), trestného činu teroristického útoku (§ 311) nebo trestného činu teroru (§ 312) (dále jen „teroristický trestný čin“).\n\n(2) Naplnění znaků teroristické skupiny nevylučuje použití ustanovení tohoto a jiných zákonů o organizované skupině a organizované zločinecké skupině; ustanovení § 361 a 363 se nepoužijí."
  },
  {
    "zakon": "Zákon_40-2009_trestni_zakonik",
    "paragraf": "§ 130",
    "text": "Návyková látka\n(1) Návykovou látkou se rozumí alkohol, omamné látky, psychotropní látky a ostatní látky způsobilé nepříznivě ovlivnit psychiku člověka nebo jeho ovládací nebo rozpoznávací schopnosti nebo sociální chování.\n\n(2) Pro účely tohoto zákona se za návykové látky považují také psychomodulační látky a zařazené psychoaktivní látky."
  },
  {
    "zakon": "Zákon_40-2009_trestni_zakonik",
    "paragraf": "§ 131",
    "text": "Veřejná listina\n(1) Veřejnou listinou se rozumí listina vydaná soudem České republiky, jiným orgánem veřejné moci nebo jiným subjektem k tomu pověřeným či zmocněným jiným právním předpisem v mezích jeho pravomoci, potvrzující, že jde o nařízení nebo prohlášení orgánu nebo jiného subjektu, který listinu vydal, anebo osvědčující některou právně významnou skutečnost. Veřejnou listinou je i listina, kterou prohlašuje za veřejnou jiný právní předpis.\n\n(2) Ochrana podle § 348 se poskytuje i veřejné listině vydané orgánem veřejné moci nebo jiným k tomu zmocněným subjektem cizího státu nebo orgánem mezinárodní organizace, pokud má podle mezinárodní smlouvy účinky na území České republiky."
  },
  {
    "zakon": "Zákon_40-2009_trestni_zakonik",
    "paragraf": "§ 132",
    "text": "Obecně prospěšné zařízení\nObecně prospěšným zařízením se rozumí veřejné ochranné zařízení proti požáru, povodni nebo jiné živelní pohromě, obranné nebo ochranné zařízení proti leteckým a jiným podobným útokům nebo jejich následkům, ochranné zařízení proti úniku znečišťujících látek, zařízení energetické nebo vodárenské, podmořský kabel nebo podmořské potrubí, zařízení a sítě elektronických komunikací a koncová telekomunikační a rádiová zařízení, zařízení držitele poštovní licence, zařízení pro veřejnou dopravu, včetně součástí dráhy a drážních vozidel ve veřejné drážní dopravě a svislých zákazových nebo příkazových dopravních značek a dopravních značek upravujících přednost."
  },
  {
    "zakon": "Zákon_40-2009_trestni_zakonik",
    "paragraf": "§ 133",
    "text": "Obydlí\nObydlím se rozumí dům, byt nebo jiná prostora sloužící k bydlení a příslušenství k nim náležející."
  },
  {
    "zakon": "Zákon_40-2009_trestni_zakonik",
    "paragraf": "§ 134",
    "text": "Věc\nVěcí se rozumí i ovladatelná přírodní síla. Ustanovení o věcech se vztahují i na živá zvířata a zpracované oddělené části lidského těla, nevyplývá-li z jednotlivých ustanovení trestního zákona něco jiného."
  },
  {
    "zakon": "Zákon_40-2009_trestni_zakonik",
    "paragraf": "§ 135",
    "text": "Věc náležející pachateli\nVěc náleží pachateli, jestliže ji v době rozhodnutí o ní vlastní, je součástí jeho majetku nebo s ní fakticky jako vlastník nakládá, aniž je oprávněný vlastník nebo držitel takové věci znám."
  },
  {
    "zakon": "Zákon_40-2009_trestni_zakonik",
    "paragraf": "§ 135a",
    "text": "Nástroj trestné činnosti\nNástrojem trestné činnosti se rozumí věc, která byla určena nebo užita ke spáchání trestného činu, včetně plodů a užitků."
  },
  {
    "zakon": "Zákon_40-2009_trestni_zakonik",
    "paragraf": "§ 135b",
    "text": "Výnos z trestné činnosti\n(1) Výnosem z trestné činnosti se rozumí jakákoli ekonomická výhoda pocházející z trestného činu.\n\n(2) Bezprostředním výnosem z trestné činnosti se rozumí věc, která byla získána trestným činem nebo jako odměna za něj, včetně plodů a užitků.\n\n(3) Zprostředkovaným výnosem z trestné činnosti se rozumí věc, včetně plodů a užitků,\n\na) která byla, byť jen zčásti, nabyta za věc tvořící bezprostřední výnos z trestné činnosti,\n\nb) ve kterou byla věc tvořící bezprostřední výnos z trestné činnosti, byť jen zčásti, přeměněna, nebo\n\nc) k jejímuž zhodnocení došlo, byť jen zčásti, prostřednictvím věci tvořící bezprostřední výnos z trestné činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 136",
    "text": "Spisy\nSpisy se rozumí datové, zvukové a obrazové záznamy, vyobrazení a jiná znázornění, nevyplývá-li z jednotlivých ustanovení trestního zákona něco jiného."
  },
  {
    "zakon": "Zákon_40-2009_trestni_zakonik",
    "paragraf": "§ 136a",
    "text": "Počítačový systém\nPočítačovým systémem se rozumí zařízení anebo skupina vzájemně propojených nebo přidružených zařízení, z nichž jedno nebo více provádí na základě programu automatické zpracování dat. Počítačovým systémem se rozumí i data uložená, zpracovaná, opětovně vyhledaná nebo přenesená tímto zařízením anebo skupinou zařízení za účelem jeho nebo jejich provozu, použití, ochrany a údržby."
  },
  {
    "zakon": "Zákon_40-2009_trestni_zakonik",
    "paragraf": "§ 137",
    "text": "Stanovení výše škody\nPři stanovení výše škody se vychází z ceny, za kterou se věc, která byla předmětem útoku, v době a v místě činu obvykle prodává. Nelze-li takto výši škody zjistit, vychází se z účelně vynaložených nákladů na obstarání stejné nebo obdobné věci nebo uvedení věci v předešlý stav."
  },
  {
    "zakon": "Zákon_40-2009_trestni_zakonik",
    "paragraf": "§ 138",
    "text": "Hranice výše škody, prospěchu, nákladů k odstranění poškození životního prostředí a hodnoty věci\n(1) Pro účely tohoto zákona se rozumí\n\na) škodou nikoli nepatrnou škoda dosahující částky nejméně 10000 Kč,\n\n\nb) škodou nikoli malou škoda dosahující částky nejméně 50000 Kč,\n\nc) větší škodou škoda dosahující částky nejméně 100000 Kč,\n\nd) značnou škodou škoda dosahující částky nejméně 1000000 Kč a\n\ne) škodou velkého rozsahu škoda dosahující částky nejméně 10000000 Kč.\n\n(2) Částek uvedených v odstavci 1 se užije obdobně pro určení výše prospěchu, nákladů k odstranění následků poškození životního prostředí a hodnoty věci."
  },
  {
    "zakon": "Zákon_40-2009_trestni_zakonik",
    "paragraf": "§ 139",
    "text": "Počítání času\nKde tento zákon spojuje s uplynutím určité doby nějaký účinek, nezapočítává se do ní den, kdy nastala událost určující její začátek.\n\nČÁST DRUHÁ\n\nZVLÁŠTNÍ ČÁST\nHLAVA I\n\nTRESTNÉ ČINY PROTI ŽIVOTU A ZDRAVÍ\nDíl 1\n\nTrestné činy proti životu"
  },
  {
    "zakon": "Zákon_40-2009_trestni_zakonik",
    "paragraf": "§ 140",
    "text": "Vražda\n(1) Kdo jiného úmyslně usmrtí, bude potrestán odnětím svobody na deset až osmnáct let.\n\n(2) Kdo jiného úmyslně usmrtí s rozmyslem nebo po předchozím uvážení, bude potrestán odnětím svobody na dvanáct až dvacet let.\n\n(3) Odnětím svobody na patnáct až dvacet let nebo výjimečným trestem bude pachatel potrestán, spáchá-li čin uvedený v odstavci 1 nebo 2\n\na) na dvou nebo více osobách,\n\nb) na těhotné ženě,\n\nc) na dítěti mladším patnácti let,\n\nd) na úřední osobě při výkonu nebo pro výkon její pravomoci,\n\ne) na svědkovi, znalci nebo tlumočníkovi v souvislosti s výkonem jejich povinnosti,\n\nf) na zdravotnickém pracovníkovi při výkonu zdravotnického zaměstnání nebo povolání směřujícího k záchraně života nebo ochraně zdraví, nebo na jiném, který plnil svoji obdobnou povinnost při ochraně života, zdraví nebo majetku vyplývající z jeho zaměstnání, povolání, postavení nebo funkce nebo uloženou mu podle zákona,\n\ng) na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nh) opětovně,\n\ni) zvlášť surovým nebo trýznivým způsobem, nebo\n\nj) v úmyslu získat pro sebe nebo pro jiného majetkový prospěch nebo ve snaze zakrýt nebo usnadnit jiný trestný čin nebo z jiné zavrženíhodné pohnutky.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 141",
    "text": "Zabití\n(1) Kdo jiného úmyslně usmrtí v silném rozrušení ze strachu, úleku, zmatku nebo jiného omluvitelného hnutí mysli anebo v důsledku předchozího zavrženíhodného jednání poškozeného, bude potrestán trestem odnětí svobody na tři léta až deset let.\n\n(2) Odnětím svobody na pět až patnáct let bude pachatel potrestán, spáchá-li čin uvedený v odstavci 1\n\na) na dvou nebo více osobách,\n\nb) na těhotné ženě, nebo\n\nc) na dítěti mladším patnácti let."
  },
  {
    "zakon": "Zákon_40-2009_trestni_zakonik",
    "paragraf": "§ 142",
    "text": "Vražda novorozeného dítěte matkou\nMatka, která v rozrušení způsobeném porodem úmyslně usmrtí při porodu nebo bezprostředně po něm své novorozené dítě, bude potrestána odnětím svobody na tři léta až osm let."
  },
  {
    "zakon": "Zákon_40-2009_trestni_zakonik",
    "paragraf": "§ 143",
    "text": "Usmrcení z nedbalosti\n(1) Kdo jinému z nedbalosti způsobí smrt, bude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až šest let bude pachatel potrestán, spáchá-li čin uvedený v odstavci 1 proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona.\n\n(3) Odnětím svobody na dvě léta až osm let bude pachatel potrestán, spáchá-li čin uvedený v odstavci 1 proto, že hrubě porušil zákony o ochraně životního prostředí nebo zákony o bezpečnosti práce nebo dopravy anebo hygienické zákony.\n\n(4) Odnětím svobody na tři léta až deset let bude pachatel potrestán, způsobí-li činem uvedeným v odstavci 3 smrt nejméně dvou osob."
  },
  {
    "zakon": "Zákon_40-2009_trestni_zakonik",
    "paragraf": "§ 144",
    "text": "Účast na sebevraždě\n(1) Kdo jiného pohne k sebevraždě nebo jinému k sebevraždě pomáhá, bude potrestán, došlo-li alespoň k pokusu sebevraždy, odnětím svobody až na tři léta.\n\n(2) Odnětím svobody na dvě léta až osm let bude pachatel potrestán, spáchá-li čin uvedený v odstavci 1 na dítěti nebo na těhotné ženě.\n\n(3) Odnětím svobody na pět až dvanáct let bude pachatel potrestán, spáchá-li čin uvedený v odstavci 1 na dítěti mladším patnácti let nebo na osobě stižené duševní poruchou.\n\nDíl 2\n\nTrestné činy proti zdraví"
  },
  {
    "zakon": "Zákon_40-2009_trestni_zakonik",
    "paragraf": "§ 145",
    "text": "Těžké ublížení na zdraví\n(1) Kdo jinému úmyslně způsobí těžkou újmu na zdraví, bude potrestán odnětím svobody na tři léta až deset let.\n\n(2) Odnětím svobody na pět až dvanáct let bude pachatel potrestán, spáchá-li čin uvedený v odstavci 1\n\na) na dvou nebo více osobách,\n\nb) na těhotné ženě,\n\nc) na dítěti mladším patnácti let,\n\nd) na svědkovi, znalci nebo tlumočníkovi v souvislosti s výkonem jejich povinnosti,\n\ne) na zdravotnickém pracovníkovi při výkonu zdravotnického zaměstnání nebo povolání směřujícího k záchraně života nebo ochraně zdraví, nebo na jiném, který plnil svoji obdobnou povinnost při ochraně života, zdraví nebo majetku vyplývající z jeho zaměstnání, povolání, postavení nebo funkce nebo uloženou mu podle zákona,\n\nf) na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\ng) opětovně nebo poté, co spáchal jiný zvlášť závažný zločin spojený s úmyslným způsobením těžké újmy na zdraví nebo smrti nebo jeho pokus, nebo\n\nh) ze zavrženíhodné pohnutky.\n\n(3) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1 smrt.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 146",
    "text": "Ublížení na zdraví\n(1) Kdo jinému úmyslně ublíží na zdraví, bude potrestán odnětím svobody na šest měsíců až tři léta.\n\n(2) Odnětím svobody na jeden rok až pět let bude pachatel potrestán, spáchá-li čin uvedený v odstavci 1\n\na) na těhotné ženě,\n\nb) na dítěti mladším patnácti let,\n\nc) na svědkovi, znalci nebo tlumočníkovi v souvislosti s výkonem jejich povinnosti,\n\nd) na zdravotnickém pracovníkovi při výkonu zdravotnického zaměstnání nebo povolání směřujícího k záchraně života nebo ochraně zdraví, nebo na jiném, který plnil svoji obdobnou povinnost při ochraně života, zdraví nebo majetku vyplývající z jeho zaměstnání, povolání, postavení nebo funkce nebo uloženou mu podle zákona, nebo\n\ne) na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání.\n\n(3) Odnětím svobody na dvě léta až osm let bude pachatel potrestán, způsobí-li činem uvedeným v odstavci 1 těžkou újmu na zdraví.\n\n(4) Odnětím svobody na pět až deset let bude pachatel potrestán, způsobí-li činem uvedeným v odstavci 1 smrt."
  },
  {
    "zakon": "Zákon_40-2009_trestni_zakonik",
    "paragraf": "§ 146a",
    "text": "Ublížení na zdraví z omluvitelné pohnutky\n(1) Kdo jinému úmyslně způsobí ublížení na zdraví v silném rozrušení ze strachu, úleku, zmatku nebo jiného omluvitelného hnutí mysli anebo v důsledku předchozího zavrženíhodného jednání poškozeného, bude potrestán trestem odnětí svobody až na jeden rok.\n\n(2) Odnětím svobody až na tři léta bude pachatel potrestán, způsobí-li činem uvedeným v odstavci 1 těžkou újmu na zdraví.\n\n(3) Kdo jinému úmyslně způsobí těžkou újmu na zdraví v silném rozrušení ze strachu, úleku, zmatku nebo jiného omluvitelného hnutí mysli anebo v důsledku předchozího zavrženíhodného jednání poškozeného, bude potrestán trestem odnětí svobody až na čtyři léta.\n\n(4) Odnětím svobody na jeden rok až šest let bude pachatel potrestán,\n\na) spáchá-li čin uvedený v odstavci 3 na dvou nebo více osobách,\n\nb) spáchá-li takový čin na těhotné ženě, nebo\n\nc) spáchá-li takový čin na dítěti mladším patnácti let.\n\n(5) Odnětím svobody na dvě léta až osm let bude pachatel potrestán, způsobí-li činem uvedeným v odstavci 1 nebo 3 smrt."
  },
  {
    "zakon": "Zákon_40-2009_trestni_zakonik",
    "paragraf": "§ 147",
    "text": "Těžké ublížení na zdraví z nedbalosti\n(1) Kdo jinému z nedbalosti způsobí těžkou újmu na zdraví, bude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až čtyři léta nebo peněžitým trestem bude pachatel potrestán, spáchá-li čin uvedený v odstavci 1 proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona.\n\n(3) Kdo z nedbalosti způsobí těžkou újmu na zdraví nejméně dvou osob proto, že hrubě porušil zákony o ochraně životního prostředí nebo zákony o bezpečnosti práce nebo dopravy anebo hygienické zákony, bude potrestán odnětím svobody na dvě léta až osm let."
  },
  {
    "zakon": "Zákon_40-2009_trestni_zakonik",
    "paragraf": "§ 148",
    "text": "Ublížení na zdraví z nedbalosti\n(1) Kdo jinému z nedbalosti ublíží na zdraví tím, že poruší důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona, bude potrestán odnětím svobody až na jeden rok nebo zákazem činnosti.\n\n(2) Kdo z nedbalosti způsobí ublížení na zdraví nejméně dvou osob proto, že hrubě porušil zákony o ochraně životního prostředí nebo zákony o bezpečnosti práce nebo dopravy anebo hygienické zákony, bude potrestán odnětím svobody až na tři léta.\n\nDíl 3\n\nTrestné činy ohrožující život nebo zdraví"
  },
  {
    "zakon": "Zákon_40-2009_trestni_zakonik",
    "paragraf": "§ 149",
    "text": "Mučení a jiné nelidské a kruté zacházení\n(1) Kdo mučením nebo jiným nelidským a krutým zacházením v souvislosti s výkonem pravomoci orgánu státní správy, územní samosprávy, soudu nebo jiného orgánu veřejné moci působí jinému tělesné nebo duševní utrpení, bude potrestán odnětím svobody na šest měsíců až pět let.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako úřední osoba,\n\nb) spáchá-li takový čin na svědkovi, znalci nebo tlumočníkovi v souvislosti s výkonem jejich povinnosti,\n\nc) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nd) spáchá-li takový čin nejméně se dvěma osobami, nebo\n\ne) spáchá-li takový čin opětovně.\n\n(3) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 na těhotné ženě,\n\nb) spáchá-li takový čin na dítěti mladším patnácti let,\n\nc) spáchá-li takový čin zvlášť surovým nebo trýznivým způsobem, nebo\n\nd) způsobí-li takovým činem těžkou újmu na zdraví.\n\n(4) Odnětím svobody na osm až osmnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 150",
    "text": "Neposkytnutí pomoci\n(1) Kdo osobě, která je v nebezpečí smrti nebo jeví známky vážné poruchy zdraví nebo jiného vážného onemocnění, neposkytne potřebnou pomoc, ač tak může učinit bez nebezpečí pro sebe nebo jiného, bude potrestán odnětím svobody až na dvě léta.\n\n(2) Kdo osobě, která je v nebezpečí smrti nebo jeví známky vážné poruchy zdraví nebo vážného onemocnění, neposkytne potřebnou pomoc, ač je podle povahy svého zaměstnání povinen takovou pomoc poskytnout, bude potrestán odnětím svobody až na tři léta nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 151",
    "text": "Neposkytnutí pomoci řidičem dopravního prostředku\nŘidič dopravního prostředku, který po dopravní nehodě, na níž měl účast, neposkytne osobě, která při nehodě utrpěla újmu na zdraví, potřebnou pomoc, ač tak může učinit bez nebezpečí pro sebe nebo jiného, bude potrestán odnětím svobody až na pět let nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 152",
    "text": "Šíření nakažlivé lidské nemoci\n(1) Kdo úmyslně způsobí nebo zvýší nebezpečí zavlečení nebo rozšíření nakažlivé nemoci u lidí, bude potrestán odnětím svobody na šest měsíců až tři léta, zákazem činnosti nebo propadnutím věci.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek,\n\nc) poruší-li takovým činem důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona, nebo\n\nd) způsobí-li takovým činem těžkou újmu na zdraví.\n\n(3) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 těžkou újmu na zdraví nejméně dvou osob nebo smrt.\n\n(4) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1 smrt nejméně dvou osob.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 153",
    "text": "Šíření nakažlivé lidské nemoci z nedbalosti\n(1) Kdo z nedbalosti způsobí nebo zvýší nebezpečí zavlečení nebo rozšíření nakažlivé nemoci u lidí, bude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody na šest měsíců až tři léta bude pachatel potrestán,\n\na) spáchá-li čin uvedený v odstavci 1 za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek,\n\nb) poruší-li takovým činem důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona, nebo\n\nc) způsobí-li takovým činem těžkou újmu na zdraví.\n\n(3) Odnětím svobody na jeden rok až šest let bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) způsobí-li činem uvedeným v odstavci 2 písm. b) těžkou újmu na zdraví.\n\n(4) Odnětím svobody na dvě léta až osm let bude pachatel potrestán, spáchá-li čin uvedený v odstavci 3 proto, že hrubě porušil zákony na ochranu veřejného zdraví.\n\n(5) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 smrt nejméně dvou osob proto, že hrubě porušil předpisy na ochranu veřejného zdraví."
  },
  {
    "zakon": "Zákon_40-2009_trestni_zakonik",
    "paragraf": "§ 154",
    "text": "Společné ustanovení\nVláda nařízením stanoví, co se považuje za nakažlivé lidské nemoci."
  },
  {
    "zakon": "Zákon_40-2009_trestni_zakonik",
    "paragraf": "§ 155",
    "text": "Ohrožení pohlavní nemocí\nKdo jiného vydá, byť i z nedbalosti, nebezpečí nákazy pohlavní nemocí, bude potrestán odnětím svobody až na jeden rok."
  },
  {
    "zakon": "Zákon_40-2009_trestni_zakonik",
    "paragraf": "§ 156",
    "text": "Ohrožování zdraví závadnými potravinami a jinými předměty\n(1) Kdo v rozporu s jiným právním předpisem má na prodej nebo pro tento účel vyrobí anebo sobě nebo jinému opatří úmyslně potraviny nebo jiné předměty, jejichž požití nebo užití k obvyklému účelu je nebezpečné lidskému zdraví, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek,\n\nc) poruší-li takovým činem důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona, nebo\n\nd) způsobí-li takovým činem těžkou újmu na zdraví.\n\n(3) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 těžkou újmu na zdraví nejméně dvou osob nebo smrt.\n\n(4) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1 smrt nejméně dvou osob.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 157",
    "text": "Ohrožování zdraví závadnými potravinami a jinými předměty z nedbalosti\n(1) Kdo v rozporu s jiným právním předpisem má na prodej nebo pro tento účel vyrobí anebo sobě nebo jinému opatří z nedbalosti potraviny nebo jiné předměty, jejichž požití nebo užití k obvyklému účelu je nebezpečné lidskému zdraví, bude potrestán odnětím svobody až na šest měsíců, zákazem činnosti nebo propadnutím věci.\n\n(2) Odnětím svobody až na dvě léta bude pachatel potrestán,\n\na) spáchá-li čin uvedený v odstavci 1 za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek,\n\nb) poruší-li takovým činem důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona, nebo\n\nc) způsobí-li takovým činem těžkou újmu na zdraví.\n\n(3) Odnětím svobody na jeden rok až pět let bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) způsobí-li činem uvedeným v odstavci 2 písm. b) těžkou újmu na zdraví.\n\n(4) Odnětím svobody na dvě léta až osm let bude pachatel potrestán, spáchá-li čin uvedený v odstavci 3 písm. a) proto, že hrubě porušil hygienické nebo jiné zákony týkající se takových potravin nebo předmětů.\n\n(5) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 smrt nejméně dvou osob proto, že hrubě porušil hygienické nebo jiné zákony týkající se takových potravin nebo předmětů."
  },
  {
    "zakon": "Zákon_40-2009_trestni_zakonik",
    "paragraf": "§ 158",
    "text": "Rvačka\n(1) Kdo úmyslně ohrozí život nebo zdraví jiného tím, že se zúčastní rvačky, bude potrestán odnětím svobody až na jeden rok.\n\n(2) Odnětím svobody na šest měsíců až pět let nebo peněžitým trestem bude pachatel potrestán, je-li při činu uvedeném v odstavci 1 jinému způsobena těžká újma na zdraví.\n\n(3) Odnětím svobody na dvě léta až osm let bude pachatel potrestán, je-li při činu uvedeném v odstavci 1 jinému způsobena smrt.\n\nDíl 4\n\nTrestné činy proti těhotenství ženy"
  },
  {
    "zakon": "Zákon_40-2009_trestni_zakonik",
    "paragraf": "§ 159",
    "text": "Nedovolené přerušení těhotenství bez souhlasu těhotné ženy\n(1) Kdo bez souhlasu těhotné ženy uměle přeruší její těhotenství, bude potrestán odnětím svobody na dvě léta až osm let.\n\n(2) Odnětím svobody na tři léta až deset let bude pachatel potrestán,\n\na) spáchá-li čin uvedený v odstavci 1 na ženě mladší osmnácti let,\n\nb) spáchá-li takový čin za použití násilí, pohrůžky násilí nebo pohrůžky jiné těžké újmy,\n\nc) spáchá-li takový čin zneužívaje tísně nebo závislosti těhotné ženy,\n\nd) spáchá-li takový čin opětovně, nebo\n\ne) způsobí-li takovým činem těžkou újmu na zdraví.\n\n(3) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1 těžkou újmu na zdraví nejméně dvou osob nebo smrt.\n\n(4) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1 smrt nejméně dvou osob.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 160",
    "text": "Nedovolené přerušení těhotenství se souhlasem těhotné ženy\n(1) Kdo se souhlasem těhotné ženy uměle přeruší její těhotenství jinak než způsobem přípustným podle zákona o umělém přerušení těhotenství, bude potrestán odnětím svobody na jeden rok až pět let nebo zákazem činnosti.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 na ženě mladší osmnácti let,\n\nb) získá-li takovým činem pro sebe nebo pro jiného značný prospěch,\n\nc) páchá-li takový čin soustavně, nebo\n\nd) způsobí-li takovým činem těžkou újmu na zdraví.\n\n(3) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 těžkou újmu na zdraví nejméně dvou osob nebo smrt.\n\n(4) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1 smrt nejméně dvou osob.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 161",
    "text": "Pomoc těhotné ženě k umělému přerušení těhotenství\n(1) Kdo těhotné ženě pomáhá k tomu, aby\n\na) své těhotenství sama uměle přerušila, nebo\n\nb) jiného požádala nebo jinému dovolila, aby jí bylo těhotenství uměle přerušeno jinak než způsobem přípustným podle zákona o umělém přerušení těhotenství,\n\nbude potrestán odnětím svobody až na jeden rok.\n\n(2) Odnětím svobody na šest měsíců až pět let bude pachatel potrestán,\n\na) spáchá-li čin uvedený v odstavci 1 vůči ženě mladší osmnácti let, nebo\n\nb) přispěje-li takovým činem k těžké újmě na zdraví u těhotné ženy.\n\n(3) Odnětím svobody na jeden rok až šest let bude pachatel potrestán, přispěje-li činem uvedeným v odstavci 1 k smrti těhotné ženy."
  },
  {
    "zakon": "Zákon_40-2009_trestni_zakonik",
    "paragraf": "§ 162",
    "text": "Svádění těhotné ženy k umělému přerušení těhotenství\n(1) Kdo svádí těhotnou ženu k tomu, aby\n\na) své těhotenství sama uměle přerušila, nebo\n\nb) jiného požádala nebo jinému dovolila, aby jí bylo těhotenství uměle přerušeno jinak než způsobem přípustným podle zákona o umělém přerušení těhotenství,\n\nbude potrestán odnětím svobody až na dvě léta.\n\n(2) Odnětím svobody na šest měsíců až pět let bude pachatel potrestán,\n\na) spáchá-li čin uvedený v odstavci 1 vůči ženě mladší osmnácti let,\n\nb) spáchá-li takový čin zneužívaje tísně nebo závislosti těhotné ženy, nebo\n\nc) přispěje-li takovým činem k těžké újmě na zdraví u těhotné ženy.\n\n(3) Odnětím svobody na jeden rok až šest let bude pachatel potrestán, přispěje-li činem uvedeným v odstavci 1 k smrti těhotné ženy."
  },
  {
    "zakon": "Zákon_40-2009_trestni_zakonik",
    "paragraf": "§ 163",
    "text": "Společné ustanovení\nTěhotná žena, která své těhotenství sama uměle přeruší nebo o to jiného požádá nebo mu to dovolí, není pro takový čin trestná, a to ani podle ustanovení o návodci a pomocníkovi.\n\nDíl 5\n\nTrestné činy související s neoprávněným nakládáním s lidskými tkáněmi a orgány, lidským embryem a lidským genomem"
  },
  {
    "zakon": "Zákon_40-2009_trestni_zakonik",
    "paragraf": "§ 164",
    "text": "Neoprávněné odebrání tkání a orgánů\n(1) Kdo v rozporu s jiným právním předpisem provede jinému z jeho těla odběr tkáně, buňky nebo orgánu, bude potrestán odnětím svobody na dvě léta až osm let.\n\n(2) Stejně bude potrestán, kdo v rozporu s jiným právním předpisem pro sebe nebo pro jiného opatří, zprostředkuje, nabídne, doveze, vyveze nebo proveze odebranou lidskou tkáň, buňku nebo odebraný lidský orgán z těla živého člověka, anebo s takovou tkání, buňkou nebo orgánem jinak nakládá.\n\n(3) Odnětím svobody na pět až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 na dítěti,\n\nb) spáchá-li takový čin za použití násilí, pohrůžky násilí nebo pohrůžky jiné těžké újmy,\n\nc) spáchá-li takový čin zneužívaje tísně nebo závislosti,\n\nd) spáchá-li takový čin na nejméně dvou osobách,\n\ne) spáchá-li takový čin opětovně,\n\nf) spáchá-li takový čin jako člen organizované skupiny,\n\ng) způsobí-li takovým činem těžkou újmu na zdraví, nebo\n\nh) získá-li takovým činem pro sebe nebo pro jiného značný prospěch.\n\n(4) Odnětím svobody na osm až šestnáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 na dítěti mladším patnácti let,\n\nb) spáchá-li takový čin ve spojení s organizovanou skupinou působící ve více státech,\n\nc) způsobí-li takovým činem smrt, nebo\n\nd) získá-li takovým činem pro sebe nebo pro jiného prospěch velkého rozsahu.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 165",
    "text": "Nedovolené nakládání s tkáněmi a orgány\n(1) Kdo v rozporu s jiným právním předpisem provede z těla mrtvého člověka odběr tkáně, buňky nebo orgánu, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo v úmyslu obohatit sebe nebo jiného nakládá s odebranou lidskou tkání, buňkou nebo odebraným lidským orgánem v rozporu s jiným právním předpisem.\n\n(3) Odnětím svobody na jeden rok až pět let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 opětovně,\n\nb) spáchá-li takový čin jako člen organizované skupiny, nebo\n\nc) získá-li takovým činem pro sebe nebo pro jiného značný prospěch.\n\n(4) Odnětím svobody na dvě léta až osm let nebo propadnutím majetku bude pachatel potrestán,\n\na) získá-li činem uvedeným v odstavci 1 nebo 2 pro sebe nebo pro jiného prospěch velkého rozsahu, nebo\n\nb) spáchá-li takový čin ve spojení s organizovanou skupinou působící ve více státech."
  },
  {
    "zakon": "Zákon_40-2009_trestni_zakonik",
    "paragraf": "§ 166",
    "text": "Odběr tkáně, orgánu a provedení transplantace za úplatu\n(1) Kdo v rozporu s jiným právním předpisem jinému nebo pro jiného nabídne, slíbí nebo poskytne úplatu za odběr tkáně nebo orgánu z jeho těla nebo za provedení transplantace, bude potrestán odnětím svobody až na pět let.\n\n(2) Stejně bude potrestán, kdo sám nebo prostřednictvím jiného v souvislosti s odběrem tkáně nebo orgánu nebo s provedením transplantace pro sebe nebo pro jiného žádá, přijme nebo si dá slíbit úplatu v rozporu s jiným právním předpisem.\n\n(3) Odnětím svobody na tři léta až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) dojde-li v souvislosti s takovým činem k těžké újmě na zdraví, nebo\n\nc) je-li takový čin spáchán vůči dítěti.\n\n(4) Odnětím svobody na pět až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 ve spojení s organizovanou skupinou působící ve více státech,\n\nb) dojde-li v souvislosti s takovým činem k smrti, nebo\n\nc) spáchá-li takový čin vůči dítěti mladšímu patnácti let."
  },
  {
    "zakon": "Zákon_40-2009_trestni_zakonik",
    "paragraf": "§ 167",
    "text": "Nedovolené nakládání s lidským embryem a lidským genomem\n(1) Kdo v rozporu s jiným právním předpisem\n\na) použije pro výzkum lidské embryo nebo větší množství lidských embryonálních kmenových buněk nebo jejich linií,\n\nb) doveze nebo vyveze lidské embryo nebo větší množství lidských embryonálních kmenových buněk nebo jejich linií, nebo\n\nc) přenese lidský genom do buněk jiného živočišného druhu nebo naopak,\n\nbude potrestán odnětím svobody až na tři léta nebo zákazem činnosti.\n\n(2) Stejně bude potrestán,\n\na) kdo provádí zákroky směřující k vytvoření lidského embrya pro jiný účel než pro přenesení do ženského organizmu,\n\nb) kdo přenese vytvořené lidské embryo do dělohy jiného živočišného druhu, nebo\n\nc) kdo během výzkumu na lidských embryonálních kmenových buňkách provádí s těmito buňkami manipulace směřující k vytvoření nového lidského jedince (reprodukční klonování).\n\n(3) Odnětím svobody na tři léta až osm let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin opětovně, nebo\n\nc) získá-li takovým činem pro sebe nebo pro jiného značný prospěch.\n\n(4) Odnětím svobody na pět až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 ve spojení s organizovanou skupinou působící ve více státech, nebo\n\nb) získá-li takovým činem pro sebe nebo pro jiného prospěch velkého rozsahu.\n\n(5) Příprava je trestná.\n\nHLAVA II\n\nTRESTNÉ ČINY PROTI SVOBODĚ A PRÁVŮM NA OCHRANU OSOBNOSTI, SOUKROMÍ A LISTOVNÍHO TAJEMSTVÍ\nDíl 1\n\nTrestné činy proti svobodě"
  },
  {
    "zakon": "Zákon_40-2009_trestni_zakonik",
    "paragraf": "§ 168",
    "text": "Obchodování s lidmi\n(1) Kdo přiměje, zjedná, najme, zláká, svede, dopraví, ukryje, zadržuje, přijme nebo vydá dítě, aby ho bylo užito\n\na) jiným k pohlavnímu styku nebo k jiným formám sexuálního zneužívání nebo obtěžování anebo k výrobě pornografického díla,\n\nb) jiným k odběru tkáně, buňky nebo orgánu z jeho těla,\n\nc) k službě v ozbrojených silách,\n\nd) k otroctví nebo nevolnictví, nebo\n\ne) k nuceným pracím nebo k jiným formám vykořisťování, anebo\n\nkdo kořistí z takového jednání,\n\nbude potrestán odnětím svobody na dvě léta až deset let.\n\n(2) Stejně bude potrestán, kdo jinou osobu než uvedenou v odstavci 1 za použití násilí, pohrůžky násilí nebo jiné těžké újmy nebo lsti anebo zneužívaje jejího omylu, tísně nebo závislosti, přiměje, zjedná, najme, zláká, svede, dopraví, ukryje, zadržuje, přijme nebo vydá, aby jí bylo užito\n\na) jiným k pohlavnímu styku nebo k jiným formám sexuálního zneužívání nebo obtěžování anebo k výrobě pornografického díla,\n\nb) jiným k odběru tkáně, buňky nebo orgánu z jejího těla,\n\nc) k službě v ozbrojených silách,\n\nd) k otroctví nebo nevolnictví, nebo\n\ne) k nuceným pracím nebo k jiným formám vykořisťování, anebo\n\nkdo kořistí z takového jednání.\n\n(3) Odnětím svobody na pět až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) vydá-li takovým činem jiného v nebezpečí těžké újmy na zdraví nebo smrti,\n\nc) spáchá-li takový čin v úmyslu získat pro sebe nebo pro jiného značný prospěch, nebo\n\nd) spáchá-li takový čin v úmyslu, aby jiného bylo užito k prostituci.\n\n(4) Odnětím svobody na osm až patnáct let nebo propadnutím majetku bude pachatel potrestán,\n\na) způsobí-li činem uvedeným v odstavci 1 nebo 2 těžkou újmu na zdraví,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu, nebo\n\nc) spáchá-li takový čin ve spojení s organizovanou skupinou působící ve více státech.\n\n(5) Odnětím svobody na deset až osmnáct let nebo propadnutím majetku bude pachatel potrestán, způsobí-li činem uvedeným v odstavci 1 nebo 2 smrt.\n\n(6) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 169",
    "text": "Svěření dítěte do moci jiného\n(1) Kdo za odměnu svěří dítě do moci jiného za účelem adopce nebo pro jiný obdobný účel, bude potrestán odnětím svobody až na tři léta nebo zákazem činnosti.\n\n(2) Odnětím svobody na dvě léta až osm let nebo propadnutím majetku bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) způsobí-li takovým činem těžkou újmu na zdraví,\n\nc) spáchá-li takový čin opětovně, nebo\n\nd) spáchá-li takový čin v úmyslu získat pro sebe nebo pro jiného značný prospěch.\n\n(3) Odnětím svobody na tři léta až deset let nebo propadnutím majetku bude pachatel potrestán,\n\na) způsobí-li činem uvedeným v odstavci 1 smrt,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu, nebo\n\nc) spáchá-li takový čin ve spojení s organizovanou skupinou působící ve více státech."
  },
  {
    "zakon": "Zákon_40-2009_trestni_zakonik",
    "paragraf": "§ 170",
    "text": "Zbavení osobní svobody\n(1) Kdo jiného bez oprávnění uvězní nebo jiným způsobem zbaví osobní svobody, bude potrestán odnětím svobody na dvě léta až osm let.\n\n(2) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nc) způsobí-li takovým činem fyzické nebo psychické útrapy,\n\nd) způsobí-li takovým činem těžkou újmu na zdraví, nebo\n\ne) spáchá-li takový čin v úmyslu získat pro sebe nebo pro jiného značný prospěch.\n\n(3) Odnětím svobody na osm až šestnáct let bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 171",
    "text": "Omezování osobní svobody\n(1) Kdo jinému bez oprávnění brání užívat osobní svobody, bude potrestán odnětím svobody až na dvě léta.\n\n(2) Odnětím svobody až na tři léta bude pachatel potrestán, spáchá-li čin uvedený v odstavci 1 v úmyslu usnadnit jiný trestný čin.\n\n(3) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nc) způsobí-li takovým činem fyzické nebo psychické útrapy,\n\nd) způsobí-li takovým činem těžkou újmu na zdraví, nebo\n\ne) spáchá-li takový čin v úmyslu získat pro sebe nebo pro jiného značný prospěch.\n\n(4) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 172",
    "text": "Zavlečení\n(1) Kdo jiného lstí, násilím nebo hrozbou násilí nebo jiné újmy zavleče do České republiky nebo do jiného státu, nebo ho přiměje, aby se do České republiky nebo do jiného státu odebral, nebo ho odvrací od návratu z České republiky nebo z jiného státu, bude potrestán odnětím svobody na dvě léta až osm let.\n\n(2) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nc) způsobí-li takovým činem fyzické nebo psychické útrapy,\n\nd) způsobí-li takovým činem těžkou újmu na zdraví, nebo\n\ne) spáchá-li takový čin v úmyslu získat pro sebe nebo pro jiného značný prospěch.\n\n(3) Odnětím svobody na osm až šestnáct let bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 173",
    "text": "Loupež\n(1) Kdo proti jinému užije násilí nebo pohrůžky bezprostředního násilí v úmyslu zmocnit se cizí věci, bude potrestán odnětím svobody na dvě léta až deset let.\n\n(2) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) způsobí-li takovým činem těžkou újmu na zdraví,\n\nc) způsobí-li takovým činem značnou škodu, nebo\n\nd) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(3) Odnětím svobody na osm až patnáct let bude pachatel potrestán, způsobí-li činem uvedeným v odstavci 1 škodu velkého rozsahu.\n\n(4) Odnětím svobody na deset až osmnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 174",
    "text": "Braní rukojmí\n(1) Kdo se zmocní rukojmí a hrozí, že ho usmrtí anebo že mu způsobí újmu na zdraví nebo jinou vážnou újmu, s cílem donutit jiného, aby něco konal, opominul nebo trpěl, bude potrestán odnětím svobody na dvě léta až deset let.\n\n(2) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) je-li při takovém činu rukojmím dítě,\n\nc) je-li při takovém činu rukojmími více osob,\n\nd) způsobí-li takovým činem těžkou újmu na zdraví, nebo\n\ne) spáchá-li takový čin v úmyslu získat pro sebe nebo pro jiného značný prospěch.\n\n(3) Odnětím svobody na osm až patnáct let bude pachatel potrestán, spáchá-li takový čin v úmyslu získat pro sebe nebo pro jiného prospěch velkého rozsahu.\n\n(4) Odnětím svobody na deset až osmnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 175",
    "text": "Vydírání\n(1) Kdo jiného násilím, pohrůžkou násilí nebo pohrůžkou jiné těžké újmy nutí, aby něco konal, opominul nebo trpěl, bude potrestán odnětím svobody na šest měsíců až čtyři léta nebo peněžitým trestem.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin nejméně se dvěma osobami,\n\nc) spáchá-li takový čin se zbraní,\n\nd) způsobí-li takovým činem značnou škodu,\n\ne) spáchá-li takový čin na těhotné ženě,\n\nf) spáchá-li takový čin na svědkovi, znalci nebo tlumočníkovi v souvislosti s výkonem jejich povinnosti, nebo\n\ng) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání.\n\n(3) Odnětím svobody na pět až dvanáct let bude pachatel potrestán,\n\na) způsobí-li takovým činem těžkou újmu na zdraví,\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f), nebo\n\nc) způsobí-li takovým činem škodu velkého rozsahu.\n\n(4) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 176",
    "text": "Omezování svobody vyznání\n(1) Kdo násilím, pohrůžkou násilí nebo pohrůžkou jiné újmy\n\na) nutí jiného k účasti na náboženském úkonu,\n\nb) zdržuje jiného bez oprávnění od takové účasti, nebo\n\nc) jinému v užívání svobody vyznání jinak brání,\n\nbude potrestán odnětím svobody až na dvě léta.\n\n(2) Odnětím svobody na jeden rok až pět let nebo peněžitým trestem bude pachatel potrestán, spáchá-li čin uvedený v odstavci 1\n\na) na nejméně třech osobách, nebo\n\nb) se zbraní."
  },
  {
    "zakon": "Zákon_40-2009_trestni_zakonik",
    "paragraf": "§ 177",
    "text": "Útisk\n(1) Kdo jiného nutí, zneužívaje jeho tísně nebo závislosti, aby něco konal, opominul nebo trpěl, bude potrestán odnětím svobody až na jeden rok nebo zákazem činnosti.\n\n(2) Odnětím svobody na šest měsíců až tři léta bude pachatel potrestán,\n\na) způsobí-li činem uvedeným v odstavci 1 značnou škodu, nebo\n\nb) spáchá-li takový čin v úmyslu získat pro sebe nebo pro jiného značný prospěch.\n\n(3) Odnětím svobody na jeden rok až pět let nebo peněžitým trestem bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 178",
    "text": "Porušování domovní svobody\n(1) Kdo neoprávněně vnikne do obydlí jiného nebo tam neoprávněně setrvá, bude potrestán odnětím svobody až na dvě léta.\n\n\n(2) Odnětím svobody na šest měsíců až tři léta bude pachatel potrestán, užije-li při činu uvedeném v odstavci 1 násilí nebo pohrůžky bezprostředního násilí nebo překoná-li překážku, jejímž účelem je zabránit vniknutí.\n\n\n(3) Odnětím svobody na jeden rok až pět let nebo peněžitým trestem bude pachatel potrestán, jestliže užije při činu uvedeném v odstavci 1 násilí nebo pohrůžky bezprostředního násilí a takový čin spáchá se zbraní nebo nejméně se dvěma osobami."
  },
  {
    "zakon": "Zákon_40-2009_trestni_zakonik",
    "paragraf": "§ 179",
    "text": "Porušování svobody sdružování a shromažďování\n(1) Kdo jiného násilím, pohrůžkou násilí nebo pohrůžkou jiné těžké újmy omezuje ve výkonu jeho sdružovacího nebo shromažďovacího práva, bude potrestán odnětím svobody až na dvě léta nebo zákazem činnosti.\n\n(2) Kdo se v souvislosti se shromážděním, které podléhá oznamovací povinnosti, násilím nebo pohrůžkou bezprostředního násilí protiví pořádkovým opatřením svolavatele nebo určených pořadatelů takového shromáždění, bude potrestán odnětím svobody až na jeden rok.\n\nDíl 2\n\nTrestné činy proti právům na ochranu osobnosti, soukromí a listovního tajemství"
  },
  {
    "zakon": "Zákon_40-2009_trestni_zakonik",
    "paragraf": "§ 180",
    "text": "Neoprávněné nakládání s osobními údaji\n(1) Kdo, byť i z nedbalosti, neoprávněně zveřejní, sdělí, zpřístupní, jinak zpracovává nebo si přisvojí osobní údaje, které byly o jiném shromážděné v souvislosti s výkonem veřejné moci, a způsobí tím vážnou újmu na právech nebo oprávněných zájmech osoby, jíž se osobní údaje týkají, bude potrestán odnětím svobody až na tři léta nebo zákazem činnosti.\n\n(2) Stejně bude potrestán, kdo, byť i z nedbalosti, poruší státem uloženou nebo uznanou povinnost mlčenlivosti tím, že neoprávněně zveřejní, sdělí nebo zpřístupní třetí osobě osobní údaje získané v souvislosti s výkonem svého povolání, zaměstnání nebo funkce, a způsobí tím vážnou újmu na právech nebo oprávněných zájmech osoby, jíž se osobní údaje týkají.\n\n(3) Odnětím svobody na jeden rok až pět let, peněžitým trestem nebo zákazem činnosti bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem,\n\nc) způsobí-li takovým činem značnou škodu, nebo\n\nd) spáchá-li takový čin v úmyslu získat pro sebe nebo pro jiného značný prospěch.\n\n(4) Odnětím svobody na tři léta až osm let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 181",
    "text": "Poškození cizích práv\n(1) Kdo jinému způsobí vážnou újmu na právech tím, že\n\na) uvede někoho v omyl, nebo\n\nb) využije něčího omylu,\n\nbude potrestán odnětím svobody až na dvě léta nebo zákazem činnosti.\n\n(2) Odnětím svobody až na tři léta bude pachatel potrestán,\n\na) způsobí-li činem uvedeným v odstavci 1 jinému značnou újmu na právech,\n\nb) získá-li takovým činem pro sebe nebo pro jiného značný prospěch, nebo\n\nc) vydává-li se při takovém činu za úřední osobu.\n\n(3) Odnětím svobody na šest měsíců až pět let bude pachatel potrestán,\n\na) způsobí-li činem uvedeným v odstavci 1 jinému újmu na právech velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 182",
    "text": "Porušení tajemství dopravovaných zpráv\n(1) Kdo úmyslně poruší tajemství\n\na) uzavřeného listu nebo jiné písemnosti při poskytování poštovní služby nebo přepravované jinou dopravní službou nebo dopravním zařízením,\n\nb) datové, textové, hlasové, zvukové či obrazové zprávy posílané prostřednictvím sítě elektronických komunikací a přiřaditelné k identifikovanému účastníku nebo uživateli, který zprávu přijímá, nebo\n\nc) neveřejného přenosu dat do počítačového systému, z něj nebo v jeho rámci, včetně elektromagnetického vyzařování z počítačového systému, přenášejícího taková data,\n\nbude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo v úmyslu způsobit jinému škodu nebo opatřit sobě nebo jinému neoprávněný prospěch\n\na) prozradí tajemství, o němž se dozvěděl z písemnosti, telegramu, telefonního hovoru nebo přenosu prostřednictvím sítě elektronických komunikací, který nebyl určen jemu, nebo\n\nb) takového tajemství využije.\n\n(3) Odnětím svobody na šest měsíců až tři léta nebo zákazem činnosti bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin ze zavrženíhodné pohnutky,\n\nc) způsobí-li takovým činem značnou škodu, nebo\n\nd) spáchá-li takový čin v úmyslu získat pro sebe nebo pro jiného značný prospěch.\n\n(4) Odnětím svobody na jeden rok až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 nebo 2 jako úřední osoba,\n\nb) způsobí-li takovým činem škodu velkého rozsahu, nebo\n\nc) spáchá-li takový čin v úmyslu získat pro sebe nebo pro jiného prospěch velkého rozsahu.\n\n(5) Zaměstnanec provozovatele poštovních služeb, telekomunikační služby nebo počítačového systému anebo kdokoli jiný vykonávající komunikační činnosti, který\n\na) spáchá čin uvedený v odstavci 1 nebo 2,\n\nb) jinému úmyslně umožní spáchat takový čin, nebo\n\nc) pozmění nebo potlačí písemnost obsaženou v poštovní zásilce nebo dopravovanou dopravním zařízením anebo zprávu podanou neveřejným přenosem dat, telefonicky, telegraficky nebo jiným podobným způsobem,\n\nbude potrestán odnětím svobody na jeden rok až pět let, peněžitým trestem nebo zákazem činnosti.\n\n(6) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 5 škodu velkého rozsahu, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 183",
    "text": "Porušení tajemství listin a jiných dokumentů uchovávaných v soukromí\n(1) Kdo neoprávněně poruší tajemství listiny nebo jiné písemnosti, fotografie, filmu nebo jiného záznamu, dat uložených v počítačovém systému nebo na nosiči informací anebo jiného dokumentu uchovávaného v soukromí jiného tím, že je zveřejní, zpřístupní třetí osobě nebo je jiným způsobem použije, bude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody až na dvě léta, zákazem činnosti nebo propadnutím věci bude pachatel potrestán, spáchá-li čin uvedený v odstavci 1 v úmyslu získat pro sebe nebo pro jiného majetkový nebo jiný prospěch, způsobit jinému škodu nebo jinou vážnou újmu, anebo ohrozit jeho společenskou vážnost.\n\n(3) Odnětím svobody na šest měsíců až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin vůči jinému pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nc) způsobí-li takovým činem značnou škodu, nebo\n\nd) spáchá-li takový čin v úmyslu získat pro sebe nebo pro jiného značný prospěch.\n\n(4) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) spáchá-li takový čin v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 184",
    "text": "Pomluva\n(1) Kdo o jiném sdělí nepravdivý údaj, který je způsobilý značnou měrou ohrozit jeho vážnost u spoluobčanů, zejména poškodit jej v zaměstnání, narušit jeho rodinné vztahy nebo způsobit mu jinou vážnou újmu, bude potrestán odnětím svobody až na jeden rok.\n\n(2) Odnětím svobody až na dvě léta nebo zákazem činnosti bude pachatel potrestán, spáchá-li čin uvedený v odstavci 1 tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem.\n\nHLAVA III\n\n\nTRESTNÉ ČINY PROTI LIDSKÉ DŮSTOJNOSTI V SEXUÁLNÍ OBLASTI"
  },
  {
    "zakon": "Zákon_40-2009_trestni_zakonik",
    "paragraf": "§ 185",
    "text": "Znásilnění\n\n(1) Kdo s jiným proti jeho seznatelné vůli vykoná soulož nebo jiný pohlavní styk provedený způsobem srovnatelným se souloží,\n\nkdo jiného donutí k souloži nebo jinému pohlavnímu styku provedenému způsobem srovnatelným se souloží s jinou osobou, nebo\n\nkdo k takovému činu zneužije jeho bezbrannosti,\n\n\nbude potrestán odnětím svobody na dvě léta až deset let.\n\n(2) Odnětím svobody na tři léta až dvanáct let bude pachatel potrestán, spáchá-li čin uvedený v odstavci 1\n\na) na dítěti,\n\nb) na těhotné ženě nebo takovým činem způsobí těhotenství ženy,\n\nc) s další osobou, nebo\n\nd) se zbraní.\n\n(3) Odnětím svobody na pět až patnáct let bude pachatel potrestán,\n\na) spáchá-li čin uvedený v odstavci 1 na dítěti mladším patnácti let,\n\nb) spáchá-li takový čin na osobě omezené na osobní svobodě ve věznici nebo ústavu pro výkon zabezpečovací detence nebo ze zákonného důvodu umístěné ve zdravotnickém zařízení, školském zařízení pro výkon ústavní nebo ochranné výchovy nebo pro preventivně výchovnou péči anebo v jiném místě, kde je omezována její osobní svoboda, nebo\n\nc) způsobí-li takovým činem těžkou újmu na zdraví.\n\n(4) Odnětím svobody na deset až osmnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná.\n\nImage\nZnásilnění"
  },
  {
    "zakon": "Zákon_40-2009_trestni_zakonik",
    "paragraf": "§ 185a",
    "text": "Sexuální útok\n(1) Kdo s jiným proti jeho seznatelné vůli vykoná jiný pohlavní styk než uvedený v § 185,\n\nkdo jiného donutí k jinému pohlavnímu styku než uvedenému v § 185 s jinou osobou, pohlavnímu sebeukájení, obnažování nebo jinému srovnatelnému chování, nebo\n\nkdo k takovému činu nebo chování zneužije jeho bezbrannosti,\n\n\nbude potrestán odnětím svobody až na pět let.\n\n(2) Odnětím svobody na dvě léta až osm let bude pachatel potrestán, spáchá-li čin uvedený v odstavci 1\n\na) na dítěti,\n\nb) s další osobou, nebo\n\nc) se zbraní.\n\n(3) Odnětím svobody na tři léta až dvanáct let bude pachatel potrestán,\n\na) spáchá-li čin uvedený v odstavci 1 na dítěti mladším patnácti let,\n\nb) spáchá-li takový čin na osobě omezené na osobní svobodě ve věznici nebo ústavu pro výkon zabezpečovací detence nebo ze zákonného důvodu umístěné ve zdravotnickém zařízení, školském zařízení pro výkon ústavní nebo ochranné výchovy nebo pro preventivně výchovnou péči anebo v jiném místě, kde je omezována její osobní svoboda, nebo\n\nc) způsobí-li takovým činem těžkou újmu na zdraví.\n\n(4) Odnětím svobody na deset až šestnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 186",
    "text": "Sexuální nátlak\n\n(1) Kdo přiměje jiného k pohlavnímu styku, pohlavnímu sebeukájení, obnažování nebo jinému srovnatelnému chování zneužívaje jeho tísně, závislosti nebo svého postavení a z něho vyplývající důvěryhodnosti nebo vlivu, bude potrestán odnětím svobody až na čtyři léta nebo zákazem činnosti.\n\n(2) Odnětím svobody na jeden rok až pět let bude pachatel potrestán, spáchá-li čin uvedený v odstavci 1\n\na) na dítěti, nebo\n\nb) s další osobou.\n\n(3) Odnětím svobody na dvě léta až osm let bude pachatel potrestán, spáchá-li čin uvedený v odstavci 1 souloží nebo jiným pohlavním stykem provedeným způsobem srovnatelným se souloží.\n\n(4) Odnětím svobody na tři léta až deset let bude pachatel potrestán, spáchá-li čin uvedený v odstavci 1\n\na) na dítěti mladším patnácti let,\n\nb) na osobě omezené na osobní svobodě ve věznici nebo ústavu pro výkon zabezpečovací detence nebo ze zákonného důvodu umístěné ve zdravotnickém zařízení, školském zařízení pro výkon ústavní nebo ochranné výchovy nebo pro preventivně výchovnou péči anebo v jiném místě, kde je omezována její osobní svoboda, nebo\n\nc) souloží nebo jiným pohlavním stykem provedeným způsobem srovnatelným se souloží na těhotné ženě nebo takovým činem způsobí těhotenství ženy.\n\n(5) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 souloží nebo jiným pohlavním stykem provedeným způsobem srovnatelným se souloží na dítěti mladším patnácti let,\n\nb) spáchá-li takový čin souloží nebo jiným pohlavním stykem provedeným způsobem srovnatelným se souloží na osobě omezené na osobní svobodě ve věznici nebo ústavu pro výkon zabezpečovací detence nebo ze zákonného důvodu umístěné ve zdravotnickém zařízení, školském zařízení pro výkon ústavní nebo ochranné výchovy nebo pro preventivně výchovnou péči anebo v jiném místě, kde je omezována její osobní svoboda, nebo\n\nc) způsobí-li takovým činem těžkou újmu na zdraví.\n\n(6) Odnětím svobody na deset až šestnáct let bude pachatel potrestán, způsobí-li činem uvedeným v odstavci 1 smrt.\n\n(7) Příprava je trestná.\n\nImage\nSexuální nátlak"
  },
  {
    "zakon": "Zákon_40-2009_trestni_zakonik",
    "paragraf": "§ 187",
    "text": "Pohlavní zneužití\n\n(1) Kdo vykoná soulož s dítětem mladším patnácti let nebo kdo je jiným způsobem pohlavně zneužije, bude potrestán odnětím svobody na jeden rok až osm let.\n\n(2) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1 těžkou újmu na zdraví.\n\n(3) Odnětím svobody na deset až šestnáct let bude pachatel potrestán, způsobí-li činem uvedeným v odstavci 1 smrt.\n\n(4) Příprava je trestná.\n\nImagePřehrát video\nPohlavní zneužití"
  },
  {
    "zakon": "Zákon_40-2009_trestni_zakonik",
    "paragraf": "§ 188",
    "text": "Soulož mezi příbuznými\nKdo vykoná soulož s příbuzným v pokolení přímém nebo se sourozencem, bude potrestán odnětím svobody až na tři léta."
  },
  {
    "zakon": "Zákon_40-2009_trestni_zakonik",
    "paragraf": "§ 189",
    "text": "Kuplířství\n(1) Kdo jiného přiměje, zjedná, najme, zláká nebo svede k provozování prostituce, nebo\n\nkdo kořistí z prostituce provozované jiným,\n\nbude potrestán odnětím svobody na šest měsíců až na čtyři léta, zákazem činnosti nebo propadnutím věci.\n\n(2) Odnětím svobody na dvě léta až osm let bude pachatel potrestán, spáchá-li čin uvedený v odstavci 1\n\na) v úmyslu získat pro sebe nebo pro jiného značný prospěch, nebo\n\nb) jako člen organizované skupiny.\n\n(3) Odnětím svobody na pět až dvanáct let nebo propadnutím majetku bude pachatel potrestán, způsobí-li činem uvedeným v odstavci 1 těžkou újmu na zdraví.\n\n(4) Odnětím svobody na osm až patnáct let nebo propadnutím majetku bude pachatel potrestán, způsobí-li činem uvedeným v odstavci 1 smrt."
  },
  {
    "zakon": "Zákon_40-2009_trestni_zakonik",
    "paragraf": "§ 190",
    "text": "Prostituce ohrožující mravní vývoj dětí\n(1) Kdo provozuje prostituci v blízkosti školy, školského nebo jiného obdobného zařízení nebo místa, které je vyhrazeno nebo určeno pro pobyt nebo návštěvu dětí, bude potrestán odnětím svobody až na dvě léta.\n\n(2) Kdo organizuje, střeží nebo jiným způsobem zajišťuje provozování prostituce v blízkosti školy, školského nebo jiného obdobného zařízení nebo místa, které je vyhrazeno nebo určeno pro pobyt nebo návštěvu dětí, bude potrestán odnětím svobody až na tři léta, zákazem činnosti nebo propadnutím věci.\n\n(3) Odnětím svobody na šest měsíců až pět let nebo propadnutím majetku bude pachatel potrestán, spáchá-li čin uvedený v odstavci 1 nebo 2\n\na) nejméně na dvou takových místech, nebo\n\nb) opětovně."
  },
  {
    "zakon": "Zákon_40-2009_trestni_zakonik",
    "paragraf": "§ 191",
    "text": "Šíření pornografie\n(1) Kdo vyrobí, doveze, vyveze, proveze, nabídne, činí veřejně přístupným, zprostředkuje, uvede do oběhu, prodá nebo jinak jinému opatří fotografické, filmové, počítačové, elektronické nebo jiné pornografické dílo, v němž se projevuje násilí či neúcta k člověku, nebo které popisuje, zobrazuje nebo jinak znázorňuje pohlavní styk se zvířetem, bude potrestán odnětím svobody až na jeden rok, zákazem činnosti nebo propadnutím věci.\n\n(2) Kdo písemné, fotografické, filmové, počítačové, elektronické nebo jiné pornografické dílo\n\na) nabízí, přenechává nebo zpřístupňuje dítěti, nebo\n\nb) na místě, které je dětem přístupné, vystavuje nebo jinak zpřístupňuje,\n\nbude potrestán odnětím svobody až na dvě léta, zákazem činnosti nebo propadnutím věci.\n\n(3) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 nebo 2\n\na) jako člen organizované skupiny,\n\nb) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem, nebo\n\nc) v úmyslu získat pro sebe nebo pro jiného značný prospěch.\n\n(4) Odnětím svobody na jeden rok až pět let bude pachatel potrestán, spáchá-li čin uvedený v odstavci 1 nebo 2\n\na) jako člen organizované skupiny působící ve více státech, nebo\n\nb) v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 192",
    "text": "Výroba a jiné nakládání s dětskou pornografií\n(1) Kdo přechovává fotografické, filmové, počítačové, elektronické nebo jiné pornografické dílo, které zobrazuje nebo jinak využívá dítě nebo osobu, jež se jeví být dítětem, bude potrestán odnětím svobody až na dva roky.\n\n(2) Stejně bude potrestán ten, kdo prostřednictvím informační nebo komunikační technologie získá přístup k dětské pornografii.\n\n(3) Kdo vyrobí, doveze, vyveze, proveze, nabídne, činí veřejně přístupným, zprostředkuje, uvede do oběhu, prodá nebo jinak jinému opatří fotografické, filmové, počítačové, elektronické nebo jiné pornografické dílo, které zobrazuje nebo jinak využívá dítě nebo osobu, jež se jeví být dítětem, anebo\n\nkdo kořistí z takového pornografického díla,\n\nbude potrestán odnětím svobody na šest měsíců až tři léta, zákazem činnosti nebo propadnutím věci.\n\n(4) Odnětím svobody na dvě léta až šest let nebo propadnutím majetku bude pachatel potrestán, spáchá-li čin uvedený v odstavci 3\n\na) jako člen organizované skupiny,\n\nb) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem, nebo\n\nc) v úmyslu získat pro sebe nebo pro jiného značný prospěch.\n\n(5) Odnětím svobody na tři léta až osm let nebo propadnutím majetku bude pachatel potrestán, spáchá-li čin uvedený v odstavci 3\n\na) jako člen organizované skupiny působící ve více státech, nebo\n\nb) v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 193",
    "text": "Zneužití dítěte k výrobě pornografie\n(1) Kdo přiměje, zjedná, najme, zláká, svede nebo zneužije dítě k výrobě pornografického díla nebo kořistí z účasti dítěte na takovém pornografickém díle, bude potrestán odnětím svobody na jeden rok až pět let.\n\n\n(2) Odnětím svobody na dvě léta až šest let bude pachatel potrestán, spáchá-li čin uvedený v odstavci 1\n\na) jako člen organizované skupiny, nebo\n\nb) v úmyslu získat pro sebe nebo pro jiného značný prospěch.\n\n(3) Odnětím svobody na tři léta až osm let bude pachatel potrestán, spáchá-li čin uvedený v odstavci 1\n\na) jako člen organizované skupiny působící ve více státech, nebo\n\nb) v úmyslu získat pro sebe nebo pro jiného prospěch velkého rozsahu.\n\nImage\nSexuální nátlak"
  },
  {
    "zakon": "Zákon_40-2009_trestni_zakonik",
    "paragraf": "§ 193a",
    "text": "Účast na pornografickém představení\nKdo se účastní pornografického představení nebo jiného obdobného vystoupení, ve kterém účinkuje dítě, bude potrestán odnětím svobody až na dvě léta."
  },
  {
    "zakon": "Zákon_40-2009_trestni_zakonik",
    "paragraf": "§ 193b",
    "text": "Navazování nedovolených kontaktů s dítětem\nKdo navrhne setkání dítěti mladšímu patnácti let v úmyslu spáchat trestný čin podle § 187 odst. 1, § 192, 193, § 202 odst. 3 nebo jiný sexuálně motivovaný trestný čin, bude potrestán odnětím svobody až na dvě léta.\n\nHLAVA IV\n\nTRESTNÉ ČINY PROTI RODINĚ A DĚTEM"
  },
  {
    "zakon": "Zákon_40-2009_trestni_zakonik",
    "paragraf": "§ 194",
    "text": "Dvojí manželství a partnerství\n(1) Kdo za trvání svého manželství nebo partnerství podle občanského zákoníku uzavře jiné manželství nebo jiné partnerství, bude potrestán odnětím svobody až na dvě léta.\n\n(2) Stejně bude potrestán, kdo uzavře manželství nebo partnerství podle občanského zákoníku s osobou, která již je v jiném manželství nebo v jiném partnerství."
  },
  {
    "zakon": "Zákon_40-2009_trestni_zakonik",
    "paragraf": "§ 195",
    "text": "Opuštění dítěte nebo svěřené osoby\n(1) Kdo opustí dítě nebo jinou osobu, o kterou má povinnost pečovat a která si sama nemůže opatřit pomoc, a vystaví ji tím nebezpečí smrti nebo ublížení na zdraví, bude potrestán odnětím svobody na šest měsíců až tři léta.\n\n(2) Odnětím svobody na jeden rok až pět let bude pachatel potrestán, spáchá-li čin uvedený v odstavci 1\n\na) na dítěti mladším tří let,\n\nb) opětovně, nebo\n\nc) na nejméně dvou osobách.\n\n(3) Odnětím svobody na dvě léta až osm let bude pachatel potrestán, způsobí-li činem uvedeným v odstavci 1 těžkou újmu na zdraví.\n\n(4) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 smrt."
  },
  {
    "zakon": "Zákon_40-2009_trestni_zakonik",
    "paragraf": "§ 196",
    "text": "Zanedbání povinné výživy\n(1) Kdo neplní, byť i z nedbalosti, svou zákonnou povinnost vyživovat nebo zaopatřovat jiného po dobu delší než čtyři měsíce, bude potrestán odnětím svobody až na jeden rok.\n\n(2) Kdo se úmyslně vyhýbá plnění své zákonné povinnosti vyživovat nebo zaopatřovat jiného po dobu delší než čtyři měsíce, bude potrestán odnětím svobody až na dvě léta.\n\n(3) Odnětím svobody na šest měsíců až tři léta bude pachatel potrestán, vydá-li činem uvedeným v odstavci 1 nebo 2 oprávněnou osobu nebezpečí nouze."
  },
  {
    "zakon": "Zákon_40-2009_trestni_zakonik",
    "paragraf": "§ 196a",
    "text": "Zvláštní ustanovení o trestání\nPachateli trestného činu zanedbání povinné výživy (§ 196) může soud uložit jako přiměřené omezení a přiměřené povinnosti uvedené v § 48 odst. 4 i přiměřené omezení, aby se zdržel řízení motorových vozidel. Toto přiměřené omezení soud uloží zejména tehdy, je-li důvodná obava, že povinnost uhradit dlužné výživné bude mařena nebo ztěžována."
  },
  {
    "zakon": "Zákon_40-2009_trestni_zakonik",
    "paragraf": "§ 197",
    "text": "Zvláštní ustanovení o účinné lítosti\n\nTrestní odpovědnost za trestný čin zanedbání povinné výživy (§ 196) zaniká, jestliže trestný čin neměl trvale nepříznivých následků a pachatel svou povinnost dodatečně splnil dříve, než soud prvního stupně počal vyhlašovat rozsudek."
  },
  {
    "zakon": "Zákon_40-2009_trestni_zakonik",
    "paragraf": "§ 198",
    "text": "Týrání svěřené osoby\n(1) Kdo týrá osobu, která je v jeho péči nebo výchově, bude potrestán odnětím svobody na jeden rok až pět let.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 zvlášť surovým nebo trýznivým způsobem,\n\nb) způsobí-li takovým činem těžkou újmu na zdraví,\n\nc) spáchá-li takový čin nejméně na dvou osobách, nebo\n\nd) páchá-li takový čin po delší dobu.\n\n(3) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1\n\na) těžkou újmu na zdraví nejméně dvou osob, nebo\n\nb) smrt."
  },
  {
    "zakon": "Zákon_40-2009_trestni_zakonik",
    "paragraf": "§ 199",
    "text": "Týrání osoby žijící ve společném obydlí\n(1) Kdo týrá osobu blízkou nebo jinou osobu žijící s ním ve společném obydlí, bude potrestán odnětím svobody na šest měsíců až čtyři léta.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 zvlášť surovým nebo trýznivým způsobem,\n\nb) způsobí-li takovým činem těžkou újmu na zdraví,\n\nc) spáchá-li takový čin nejméně na dvou osobách, nebo\n\nd) páchá-li takový čin po delší dobu.\n\n(3) Odnětím svobody na pět až dvanáct let bude pachatel potrestán, způsobí-li činem uvedeným v odstavci 1\n\na) těžkou újmu na zdraví nejméně dvou osob, nebo\n\nb) smrt."
  },
  {
    "zakon": "Zákon_40-2009_trestni_zakonik",
    "paragraf": "§ 200",
    "text": "Únos dítěte a osoby stižené duševní poruchou\n(1) Kdo dítě nebo osobu stiženou duševní poruchou odejme z opatrování toho, kdo má podle jiného právního předpisu nebo podle úředního rozhodnutí povinnost o ně pečovat, bude potrestán odnětím svobody až na tři léta nebo peněžitým trestem.\n\n(2) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 v úmyslu opatřit sobě nebo jinému majetkový prospěch, nebo\n\nb) ohrozí-li takovým činem mravní vývoj unesené osoby.\n\n(3) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) způsobí-li činem uvedeným v odstavci 1 těžkou újmu na zdraví, nebo\n\nc) získá-li takovým činem pro sebe nebo pro jiného značný prospěch.\n\n(4) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) získá-li takovým činem pro sebe nebo pro jiného prospěch velkého rozsahu.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 201",
    "text": "Ohrožování výchovy dítěte\n(1) Kdo, byť i z nedbalosti, ohrozí rozumový, citový nebo mravní vývoj dítěte tím, že\n\na) svádí ho k zahálčivému nebo nemravnému životu,\n\nb) umožní mu vést zahálčivý nebo nemravný život,\n\nc) umožní mu opatřovat pro sebe nebo pro jiného prostředky trestnou činností nebo jiným zavrženíhodným způsobem, nebo\n\nd) závažným způsobem poruší svou povinnost o ně pečovat nebo jinou svou důležitou povinnost vyplývající z rodičovské zodpovědnosti,\n\nbude potrestán odnětím svobody až na dvě léta.\n\n(2) Kdo umožní, byť i z nedbalosti, dítěti hru na výherním hracím přístroji, který je vybaven technickým zařízením, které ovlivňuje výsledek hry a které poskytuje možnost peněžité výhry, bude potrestán odnětím svobody až na jeden rok, peněžitým trestem nebo zákazem činnosti.\n\n(3) Odnětím svobody na šest měsíců až pět let bude pachatel potrestán,\n\na) spáchá-li čin uvedený v odstavci 1 nebo 2 ze zavrženíhodné pohnutky,\n\nb) pokračuje-li v páchání takového činu po delší dobu,\n\nc) spáchá-li takový čin opětovně, nebo\n\nd) získá-li takovým činem pro sebe nebo pro jiného značný prospěch."
  },
  {
    "zakon": "Zákon_40-2009_trestni_zakonik",
    "paragraf": "§ 202",
    "text": "Svádění k pohlavnímu styku\n(1) Kdo nabídne, slíbí nebo poskytne dítěti nebo jinému za pohlavní styk s dítětem, pohlavní sebeukájení dítěte, jeho obnažování nebo jiné srovnatelné chování za účelem pohlavního uspokojení úplatu, výhodu nebo prospěch, bude potrestán odnětím svobody až na dvě léta nebo peněžitým trestem.\n\n(2) Stejně bude potrestán, kdo vykoná pohlavní styk s dítětem nebo se účastní jeho pohlavního sebeukájení, obnažování nebo jiného srovnatelného chování za účelem vlastního pohlavního uspokojení, jestliže tomuto dítěti nebo jinému byla za to nabídnuta, slíbena nebo poskytnuta úplata, výhoda nebo prospěch.\n\n(3) Odnětím svobody na šest měsíců až pět let bude pachatel potrestán,\n\na) spáchá-li čin uvedený v odstavci 1 nebo 2 na dítěti mladším patnácti let,\n\nb) spáchá-li takový čin ze zavrženíhodné pohnutky,\n\nc) pokračuje-li v páchání takového činu po delší dobu, nebo\n\nd) spáchá-li takový čin opětovně."
  },
  {
    "zakon": "Zákon_40-2009_trestni_zakonik",
    "paragraf": "§ 203",
    "text": "Beztrestnost dítěte\nDítě, které žádá nebo přijme za pohlavní styk s ním, své pohlavní sebeukájení, obnažování nebo jiné srovnatelné chování úplatu nebo jinou výhodu či prospěch, není pro takový čin trestné, a to ani podle ustanovení o návodci nebo pomocníkovi."
  },
  {
    "zakon": "Zákon_40-2009_trestni_zakonik",
    "paragraf": "§ 204",
    "text": "Podání alkoholu, psychomodulační látky nebo zařazené psychoaktivní látky dítěti\n(1) Kdo ve větší míře nebo opakovaně prodá, podá nebo poskytne dítěti alkohol, psychomodulační látku nebo zařazenou psychoaktivní látku, bude potrestán odnětím svobody až na jeden rok.\n\n(2) Odnětím svobody na šest měsíců až pět let bude pachatel potrestán, spáchá-li čin uvedený v odstavci 1 na dítěti mladším patnácti let.\n\nHLAVA V\n\nTRESTNÉ ČINY PROTI MAJETKU"
  },
  {
    "zakon": "Zákon_40-2009_trestni_zakonik",
    "paragraf": "§ 205",
    "text": "Krádež\n(1) Kdo si přisvojí cizí věc tím, že se jí zmocní, a\n\na) způsobí tak na cizím majetku škodu nikoliv nepatrnou,\n\nb) čin spáchá vloupáním,\n\nc) bezprostředně po činu se pokusí uchovat si věc násilím nebo pohrůžkou bezprostředního násilí,\n\nd) čin spáchá na věci, kterou má jiný na sobě nebo při sobě, nebo\n\ne) čin spáchá na území, na němž je prováděna nebo byla provedena evakuace osob,\n\nbude potrestán odnětím svobody až na dvě léta, zákazem činnosti nebo propadnutím věci.\n\n(2) Kdo si přisvojí cizí věc tím, že se jí zmocní, a byl za takový čin v posledních třech letech odsouzen nebo potrestán, bude potrestán odnětím svobody na šest měsíců až tři léta.\n\n(3) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 nebo 2 větší škodu.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek, nebo\n\nc) způsobí-li takovým činem značnou škodu.\n\n(5) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(6) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 206",
    "text": "Zpronevěra\n(1) Kdo si přisvojí cizí věc, která mu byla svěřena, a způsobí tak na cizím majetku škodu nikoli nepatrnou, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 a byl-li za takový čin v posledních třech letech odsouzen nebo potrestán.\n\n(3) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 větší škodu.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin jako osoba, která má zvlášť uloženou povinnost hájit zájmy poškozeného,\n\nc) spáchá-li takový čin za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek, nebo\n\nd) způsobí-li takovým činem značnou škodu.\n\n(5) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(6) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 207",
    "text": "Neoprávněné užívání cizí věci\n(1) Kdo se zmocní cizí věci nikoli malé hodnoty nebo motorového vozidla v úmyslu je přechodně užívat, nebo\n\n\nkdo na cizím majetku způsobí škodu nikoli malou tím, že neoprávněně takové věci, které mu byly svěřeny, přechodně užívá,\n\nbude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až tři léta nebo zákazem činnosti bude pachatel potrestán,\n\na) spáchá-li čin uvedený v odstavci 1 jako osoba, která má zvlášť uloženou povinnost hájit zájmy poškozeného,\n\nb) spáchá-li takový čin jako člen organizované skupiny, nebo\n\nc) způsobí-li takovým činem značnou škodu.\n\n(3) Odnětím svobody na jeden rok až pět let nebo peněžitým trestem bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f)."
  },
  {
    "zakon": "Zákon_40-2009_trestni_zakonik",
    "paragraf": "§ 208",
    "text": "Neoprávněný zásah do práva k domu, bytu nebo k nebytovému prostoru\n(1) Kdo protiprávně obsadí nebo užívá dům, byt nebo nebytový prostor jiného, bude potrestán odnětím svobody až na dvě léta nebo peněžitým trestem.\n\n\n(2) Stejně bude potrestán, kdo oprávněné osobě v užívání domu, bytu nebo nebytového prostoru neoprávněně brání.\n\n(3) Odnětím svobody na šest měsíců až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny, nebo\n\nb) způsobí-li takovým činem škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 209",
    "text": "Podvod\n(1) Kdo sebe nebo jiného obohatí tím, že uvede někoho v omyl, využije něčího omylu nebo zamlčí podstatné skutečnosti, a způsobí tak na cizím majetku škodu nikoli nepatrnou, bude potrestán odnětím svobody až na dvě léta, zákazem činnosti nebo propadnutím věci.\n\n+1\n\n(2) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 a byl-li za takový čin v posledních třech letech odsouzen nebo potrestán.\n\n(3) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 větší škodu.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin jako osoba, která má zvlášť uloženou povinnost hájit zájmy poškozeného,\n\nc) spáchá-li takový čin za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek, nebo\n\nd) způsobí-li takovým činem značnou škodu.\n\n(5) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(6) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 210",
    "text": "Pojistný podvod\n(1) Kdo uvede nepravdivé nebo hrubě zkreslené údaje nebo podstatné údaje zamlčí\n\na) v souvislosti s uzavíráním nebo změnou pojistné smlouvy,\n\nb) v souvislosti s likvidací pojistné události, nebo\n\nc) při uplatnění práva na plnění z pojištění nebo jiné obdobné plnění,\n\nbude potrestán odnětím svobody až na dvě léta, zákazem činnosti nebo propadnutím věci.\n\n(2) Stejně bude potrestán, kdo v úmyslu opatřit sobě nebo jinému prospěch vyvolá nebo předstírá událost, s níž je spojeno právo na plnění z pojištění nebo jiné obdobné plnění, nebo stav vyvolaný pojistnou událostí udržuje, a způsobí tak na cizím majetku škodu nikoli nepatrnou.\n\n(3) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 nebo 2 a byl-li za takový čin v posledních třech letech odsouzen nebo potrestán.\n\n(4) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 nebo 2 větší škodu.\n\n(5) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin jako osoba, která má zvlášť uloženou povinnost hájit zájmy poškozeného, nebo\n\nc) způsobí-li takovým činem značnou škodu.\n\n(6) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(7) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 211",
    "text": "Úvěrový podvod\n(1) Kdo při sjednávání úvěrové smlouvy nebo při čerpání úvěru uvede nepravdivé nebo hrubě zkreslené údaje nebo podstatné údaje zamlčí, bude potrestán odnětím svobody až na dvě léta nebo zákazem činnosti.\n\n\n(2) Stejně bude potrestán, kdo bez souhlasu věřitele, v nikoli malém rozsahu, použije prostředky získané účelovým úvěrem na jiný než určený účel.\n\n(3) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 nebo 2 a byl-li za takový čin v posledních třech letech odsouzen nebo potrestán.\n\n(4) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 nebo 2 větší škodu.\n\n(5) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin jako osoba, která má zvlášť uloženou povinnost hájit zájmy poškozeného, nebo\n\nc) způsobí-li takovým činem značnou škodu.\n\n(6) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(7) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 212",
    "text": "Dotační podvod\n(1) Kdo v žádosti o poskytnutí dotace, subvence nebo návratné finanční výpomoci nebo příspěvku uvede nepravdivé nebo hrubě zkreslené údaje nebo podstatné údaje zamlčí, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo použije, v nikoli malém rozsahu, prostředky získané účelovou dotací, subvencí nebo návratnou finanční výpomocí nebo příspěvkem na jiný než určený účel.\n\n(3) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 nebo 2 a byl-li za takový čin v posledních třech letech odsouzen nebo potrestán.\n\n(4) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 nebo 2 větší škodu.\n\n(5) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin jako osoba, která má zvlášť uloženou povinnost hájit zájmy poškozeného, nebo\n\nc) způsobí-li takovým činem značnou škodu.\n\n(6) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu financování terorismu (§ 312d) nebo vyhrožování teroristickým trestným činem (§ 312f).\n\n(7) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 213",
    "text": "Provozování nepoctivých her a sázek\n(1) Kdo provozuje peněžní nebo jinou podobnou hru nebo sázku, jejíž pravidla nezaručují rovné možnosti výhry všem účastníkům, bude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 a byl-li za takový čin v posledních třech letech odsouzen nebo potrestán.\n\n(3) Odnětím svobody na jeden rok až pět let nebo peněžitým trestem bude pachatel potrestán,\n\na) způsobí-li činem uvedeným v odstavci 1 větší škodu, nebo\n\nb) získá-li takovým činem pro sebe nebo pro jiného větší prospěch.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) způsobí-li takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(5) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu.\n\n§ 214, § 215\nzrušeno"
  },
  {
    "zakon": "Zákon_40-2009_trestni_zakonik",
    "paragraf": "§ 216",
    "text": "Legalizace výnosů z trestné činnosti\n(1) Kdo ukryje, na sebe nebo na jiného převede, přechovává nebo užívá věc, která je výnosem z trestné činnosti spáchané na území České republiky nebo v cizině jinou osobou, nebo\n\nkdo takovou věc přemění v úmyslu umožnit jiné osobě, aby unikla trestnímu stíhání, trestu nebo ochrannému opatření nebo jejich výkonu, nebo\n\nkdo se ke spáchání takového trestného činu spolčí,\n\nbude potrestán odnětím svobody až na čtyři léta, peněžitým trestem, zákazem činnosti nebo propadnutím věci.\n\n(2) Kdo zastírá původ věci, která je výnosem z trestné činnosti spáchané na území České republiky nebo v cizině, zejména tím, že zakrývá nebo utajuje její skutečnou povahu, umístění, pohyb, nakládání s ní, vlastnické nebo jiné právo k ní, nebo kdo jinak usiluje, aby bylo podstatně ztíženo nebo znemožněno zjištění jejího původu, nebo\n\nkdo se ke spáchání takového trestného činu spolčí,\n\nbude potrestán odnětím svobody na šest měsíců až pět let, peněžitým trestem, zákazem činnosti nebo propadnutím věci.\n\n(3) Odnětím svobody na jeden rok až šest let nebo peněžitým trestem bude pachatel potrestán,\n\na) spáchá-li čin uvedený v odstavci 1 nebo 2 ve vztahu k věci pocházející ze zločinu,\n\nb) spáchá-li takový čin ve vztahu k věci, která má větší hodnotu, nebo\n\nc) získá-li takovým činem pro sebe nebo pro jiného větší prospěch.\n\n(4) Odnětím svobody na dvě léta až osm let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin ve vztahu k věci pocházející ze zvlášť závažného zločinu,\n\nc) spáchá-li takový čin ve vztahu k věci, která má značnou hodnotu,\n\nd) získá-li takovým činem pro sebe nebo pro jiného značný prospěch, nebo\n\ne) spáchá-li takový čin proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona.\n\n(5) Odnětím svobody na tři léta až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 ve spojení s organizovanou skupinou působící ve více státech,\n\nb) spáchá-li takový čin ve vztahu k věci, která má hodnotu velkého rozsahu, nebo\n\nc) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 216a",
    "text": "Zvláštní ustanovení o trestání\nPři stanovení druhu trestu a jeho výměry za trestný čin legalizace výnosů z trestné činnosti podle § 216 odst. 1 a 2 soud přihlédne také k výši trestní sazby stanovené na trestný čin, ze kterého pochází výnos z trestné činnosti, pokud trestní zákon na tento trestný čin stanoví trest mírnější."
  },
  {
    "zakon": "Zákon_40-2009_trestni_zakonik",
    "paragraf": "§ 217",
    "text": "Legalizace výnosů z trestné činnosti z nedbalosti\n(1) Kdo jinému z nedbalosti umožní zastřít původ nebo zjištění původu věci větší hodnoty, která je výnosem z trestné činnosti spáchané na území České republiky nebo v cizině, bude potrestán odnětím svobody až na jeden rok, zákazem činnosti nebo propadnutím věci.\n\n(2) Stejně bude potrestán, kdo z nedbalosti ukryje, na sebe nebo na jiného převede, přechovává nebo užívá věc větší hodnoty, která je výnosem z trestné činnosti spáchané na území České republiky nebo v cizině jinou osobou.\n\n(3) Odnětím svobody až na tři léta bude pachatel potrestán,\n\na) spáchá-li čin uvedený v odstavci 1 nebo 2 proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona,\n\nb) spáchá-li takový čin ve vztahu k věci pocházející ze zločinu,\n\nc) spáchá-li takový čin ve vztahu k věci, která má značnou hodnotu, nebo\n\nd) získá-li takovým činem pro sebe nebo pro jiného značný prospěch.\n\n(4) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nebo 2 ve vztahu k věci pocházející ze zvlášť závažného zločinu,\n\nb) spáchá-li takový čin ve vztahu k věci, která má hodnotu velkého rozsahu, nebo\n\nc) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 217a",
    "text": "Společné ustanovení\nZa trestnou činnost spáchanou v cizině se pro účely § 216 a 217 považuje čin spáchaný v cizině, který naplňuje znaky trestného činu podle zákona České republiky, bez ohledu na to, zda je trestný i podle zákona státu, na jehož území byl spáchán."
  },
  {
    "zakon": "Zákon_40-2009_trestni_zakonik",
    "paragraf": "§ 218",
    "text": "Lichva\n(1) Kdo zneužívaje něčí rozumové slabosti, tísně, nezkušenosti, lehkomyslnosti nebo něčího rozrušení, dá sobě nebo jinému poskytnout nebo slíbit plnění, jehož hodnota je k hodnotě vzájemného plnění v hrubém nepoměru, nebo\n\nkdo takovou pohledávku uplatní nebo v úmyslu uplatnit ji na sebe převede,\n\nbude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až pět let nebo peněžitým trestem bude pachatel potrestán,\n\na) získá-li činem uvedeným v odstavci 1 pro sebe nebo pro jiného značný prospěch,\n\nb) spáchá-li takový čin jako člen organizované skupiny, nebo\n\nc) způsobí-li takovým činem jinému stav těžké nouze.\n\n(3) Odnětím svobody na tři léta až osm let bude pachatel potrestán,\n\na) spáchá-li čin uvedený v odstavci 1 za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 219",
    "text": "Zatajení věci\n(1) Kdo si přisvojí cizí věc nikoli nepatrné hodnoty, která se dostala do jeho moci nálezem, omylem nebo jinak bez přivolení osoby oprávněné, bude potrestán odnětím svobody až na jeden rok nebo zákazem činnosti.\n\n(2) Odnětím svobody na šest měsíců až pět let nebo peněžitým trestem bude pachatel potrestán, získá-li činem uvedeným v odstavci 1 pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 220",
    "text": "Porušení povinnosti při správě cizího majetku\n(1) Kdo poruší podle zákona mu uloženou nebo smluvně převzatou povinnost opatrovat nebo spravovat cizí majetek, a tím jinému způsobí škodu nikoli malou, bude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 jako osoba, která má zvlášť uloženou povinnost hájit zájmy poškozeného, nebo\n\nb) způsobí-li takovým činem značnou škodu.\n\n(3) Odnětím svobody na dvě léta až osm let bude pachatel potrestán, způsobí-li činem uvedeným v odstavci 1 škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 221",
    "text": "Porušení povinnosti při správě cizího majetku z nedbalosti\n(1) Kdo z hrubé nedbalosti poruší podle zákona mu uloženou nebo smluvně převzatou důležitou povinnost při opatrování nebo správě cizího majetku, a tím jinému způsobí značnou škodu, bude potrestán odnětím svobody až na šest měsíců nebo zákazem činnosti.\n\n(2) Odnětím svobody až na tři léta bude pachatel potrestán,\n\na) spáchá-li čin uvedený v odstavci 1 jako osoba, která má zvlášť uloženou povinnost hájit zájmy poškozeného, nebo\n\nb) způsobí-li takovým činem škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 222",
    "text": "Poškození věřitele\n(1) Kdo, byť i jen částečně, zmaří uspokojení svého věřitele tím, že\n\na) zničí, poškodí, zatají, zcizí, učiní neupotřebitelnou, nebo odstraní, byť i jen část svého majetku,\n\nb) postoupí svou pohledávku, anebo převezme dluh jiného,\n\nc) zatíží věc, která je předmětem závazku, nebo ji pronajme,\n\nd) předstírá nebo uzná neexistující právo nebo závazek,\n\ne) předstírá nebo uzná právo nebo závazek ve větším rozsahu, než odpovídá skutečnosti,\n\nf) předstírá splnění závazku, nebo\n\ng) předstírá úpadek nebo svůj majetek jinak zdánlivě zmenšuje nebo předstírá jeho zánik,\n\na způsobí tím na cizím majetku škodu nikoli malou, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo, byť i jen částečně, zmaří uspokojení věřitele jiné osoby tím, že\n\na) zničí, poškodí, zatají, zcizí, učiní neupotřebitelnou nebo odstraní, byť i jen část majetku dlužníka, nebo\n\nb) k majetku dlužníka uplatní neexistující právo nebo pohledávku nebo existující právo nebo pohledávku ve vyšší hodnotě či lepším pořadí, než jaké má,\n\na způsobí tím na cizím majetku škodu nikoli malou.\n\n(3) Odnětím svobody na šest měsíců až pět let bude pachatel potrestán,\n\na) způsobí-li činem uvedeným v odstavci 1 nebo 2 značnou škodu, nebo\n\nb) získá-li takovým činem pro sebe nebo pro jiného značný prospěch.\n\n(4) Odnětím svobody na tři léta až osm let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu,\n\nb) získá-li takovým činem pro sebe nebo pro jiného prospěch velkého rozsahu, nebo\n\nc) způsobí-li takovým činem jinému úpadek."
  },
  {
    "zakon": "Zákon_40-2009_trestni_zakonik",
    "paragraf": "§ 223",
    "text": "Zvýhodnění věřitele\n(1) Kdo jako dlužník, který je v úpadku, zmaří, byť i jen částečně, uspokojení svého věřitele zvýhodněním jiného věřitele, a způsobí tím na cizím majetku škodu nikoli malou, bude potrestán odnětím svobody až na jeden rok nebo zákazem činnosti.\n\n(2) Odnětím svobody na šest měsíců až tři léta bude pachatel potrestán, způsobí-li činem uvedeným v odstavci 1 značnou škodu.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) způsobí-li takovým činem jinému úpadek."
  },
  {
    "zakon": "Zákon_40-2009_trestni_zakonik",
    "paragraf": "§ 224",
    "text": "Způsobení úpadku\n(1) Kdo, byť i z hrubé nedbalosti, si přivodí úpadek tím, že\n\na) činí vydání hrubě nepřiměřená svým majetkovým poměrům,\n\nb) spravuje svůj majetek způsobem, který neodpovídá zákonem mu uloženým nebo smluvně převzatým povinnostem nebo je s nimi v hrubém nepoměru,\n\nc) užívá poskytnutý úvěr v rozporu nebo hrubém nepoměru s jeho účelem,\n\nd) poskytuje ze svého majetku půjčky nebo úvěry jiným osobám, ač to je v hrubém nepoměru k jeho majetkovým poměrům, nebo\n\ne) učiní nad rámec obvyklého podnikatelského rizika obchod nebo operaci, která nenáleží k jeho pravidelné podnikatelské činnosti nebo je v hrubém nepoměru k jeho majetkovým poměrům,\n\nbude potrestán odnětím svobody až na jeden rok nebo zákazem činnosti.\n\n(2) Stejně bude potrestán, kdo, byť i z hrubé nedbalosti, přijme nový závazek nebo zřídí zástavu, ač ví, že je v úpadku, a tím zhorší postavení dosavadních věřitelů.\n\n(3) Odnětím svobody až na tři léta bude pachatel potrestán, způsobí-li činem uvedeným v odstavci 1 nebo 2 značnou škodu.\n\n(4) Odnětím svobody na šest měsíců až pět let bude pachatel potrestán, způsobí-li činem uvedeným v odstavci 1 nebo 2 škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 225",
    "text": "Porušení povinnosti v insolvenčním řízení\nKdo v insolvenčním řízení maří nebo hrubě ztěžuje výkon funkce insolvenčního správce, a tím ohrozí účel insolvenčního řízení, bude potrestán odnětím svobody na šest měsíců až tři léta nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 226",
    "text": "Pletichy v insolvenčním řízení\n(1) Kdo jako věřitel v souvislosti s hlasováním věřitelů v insolvenčním řízení přijme nebo si dá slíbit v rozporu se zásadami a pravidly insolvenčního řízení majetkový nebo jiný prospěch, bude potrestán odnětím svobody až na jeden rok nebo zákazem činnosti.\n\n(2) Stejně bude potrestán, kdo věřiteli v souvislosti s hlasováním věřitelů v insolvenčním řízení poskytne, nabídne nebo slíbí v rozporu se zásadami a pravidly insolvenčního řízení majetkový nebo jiný prospěch.\n\n(3) Odnětím svobody až na dvě léta nebo zákazem činnosti bude potrestán, kdo jako insolvenční správce, člen věřitelského výboru nebo zástupce věřitelů v insolvenčním řízení přijme nebo si dá slíbit pro sebe nebo jiného ke škodě věřitelů majetkový nebo jiný prospěch, který mu nepřísluší.\n\n(4) Odnětím svobody na šest měsíců až tři léta bude pachatel potrestán,\n\na) způsobí-li činem uvedeným v odstavci 1, 2 nebo 3 značnou škodu,\n\nb) získá-li takovým činem pro sebe nebo pro jiného značný prospěch, nebo\n\nc) spáchá-li takový čin jako úřední osoba.\n\n(5) Odnětím svobody na dvě léta až šest let bude pachatel potrestán,\n\na) způsobí-li činem uvedeným v odstavci 1, 2 nebo 3 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 227",
    "text": "Porušení povinnosti učinit pravdivé prohlášení o majetku\nKdo v řízení před soudem nebo jiným orgánem veřejné moci odmítne splnit zákonnou povinnost učinit prohlášení o majetku nebo se takové povinnosti vyhýbá nebo v takovém prohlášení uvede nepravdivé nebo hrubě zkreslené údaje, bude potrestán odnětím svobody na šest měsíců až tři léta, peněžitým trestem nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 228",
    "text": "Poškození cizí věci\n(1) Kdo zničí, poškodí nebo učiní neupotřebitelnou cizí věc, a způsobí tak na cizím majetku škodu nikoli nepatrnou, bude potrestán odnětím svobody až na jeden rok, zákazem činnosti nebo propadnutím věci.\n\n(2) Stejně bude potrestán, kdo poškodí cizí věc tím, že ji postříká, pomaluje či popíše barvou nebo jinou látkou.\n\n(3) Odnětím svobody na šest měsíců až tři léta bude pachatel potrestán,\n\na) spáchá-li čin uvedený v odstavci 1 nebo 2 na věci svědka, znalce nebo tlumočníka pro výkon jejich povinnosti,\n\nb) spáchá-li takový čin na věci jiného pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nc) spáchá-li takový čin na věci, která požívá ochrany podle jiného právního předpisu, nebo\n\nd) způsobí-li takovým činem značnou škodu.\n\n(4) Odnětím svobody na dvě léta až šest let bude pachatel potrestán, způsobí-li činem uvedeným v odstavci 1 nebo 2 škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 229",
    "text": "Zneužívání vlastnictví\nKdo poškodí důležitý zájem kulturní, vědecký, na ochraně přírody, krajiny nebo životního prostředí, chráněný jiným právním předpisem, tím, že zničí, poškodí, učiní neupotřebitelnou nebo zašantročí vlastní věc větší hodnoty, která požívá ochrany podle jiného právního předpisu, bude potrestán odnětím svobody až na dvě léta, zákazem činnosti nebo propadnutím věci."
  },
  {
    "zakon": "Zákon_40-2009_trestni_zakonik",
    "paragraf": "§ 230",
    "text": "Neoprávněný přístup k počítačovému systému a neoprávněný zásah do počítačového systému nebo nosiče informací\n(1) Kdo překoná bezpečnostní opatření, a tím neoprávněně získá přístup k počítačovému systému nebo k jeho části, bude potrestán odnětím svobody až na dvě léta, zákazem činnosti nebo propadnutím věci.\n\n(2) Kdo zasáhne do počítačového systému nebo nosiče informací tím, že\n\na) neoprávněně užije data uložená v počítačovém systému nebo na nosiči informací,\n\nb) data uložená v počítačovém systému nebo na nosiči informací neoprávněně vymaže nebo jinak zničí, poškodí, změní, potlačí, sníží jejich kvalitu nebo je učiní neupotřebitelnými,\n\nc) padělá nebo pozmění data uložená v počítačovém systému nebo na nosiči informací tak, aby byla považována za pravá nebo podle nich bylo jednáno tak, jako by to byla data pravá, bez ohledu na to, zda jsou tato data přímo čitelná a srozumitelná, nebo\n\nd) neoprávněně vloží nebo přenese data do počítačového systému nebo na nosič informací nebo učiní jiný zásah do programového nebo technického vybavení počítačového systému nebo jiného technického zařízení pro zpracování dat,\n\nbude potrestán odnětím svobody až na tři léta, zákazem činnosti nebo propadnutím věci.\n\n(3) Odnětím svobody na šest měsíců až čtyři léta, zákazem činnosti nebo propadnutím věci bude pachatel potrestán, spáchá-li čin uvedený v odstavci 1 nebo 2\n\na) v úmyslu způsobit jinému škodu nebo jinou újmu nebo získat sobě nebo jinému neoprávněný prospěch, nebo\n\nb) v úmyslu neoprávněně omezit funkčnost počítačového systému nebo jiného technického zařízení pro zpracování dat.\n\n(4) Odnětím svobody na jeden rok až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem značnou škodu,\n\nc) spáchá-li takový čin proti počítačovému systému, jehož narušení by mělo závažný dopad na fungování státu, zdraví osob, bezpečnost, hospodářství nebo zajištění základních životních potřeb obyvatel,\n\nd) získá-li takovým činem pro sebe nebo pro jiného značný prospěch, nebo\n\ne) způsobí-li takovým činem vážnou poruchu v činnosti právnické nebo fyzické osoby, která je podnikatelem.\n\n(5) Odnětím svobody na tři léta až osm let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 231",
    "text": "Opatření a přechovávání přístupového zařízení a hesla k počítačovému systému a jiných takových dat\n(1) Kdo vyrobí, uvede do oběhu, doveze, vyveze, proveze, nabízí, zprostředkuje, prodá nebo jinak zpřístupní, sobě nebo jinému opatří nebo přechovává\n\na) zařízení nebo jeho součást, postup, nástroj nebo jakýkoli jiný prostředek, včetně počítačového programu, vytvořený nebo přizpůsobený k neoprávněnému přístupu do sítě elektronických komunikací, k počítačovému systému nebo k jeho části nebo k neoprávněnému zásahu do počítačového systému nebo nosiče informací, nebo\n\nb) počítačové heslo, přístupový kód, data, postup nebo jakýkoli jiný podobný prostředek, pomocí něhož lze získat přístup k počítačovému systému nebo jeho části,\n\nv úmyslu, aby jej bylo užito ke spáchání trestného činu porušení tajemství dopravovaných zpráv podle § 182 odst. 1 písm. b) nebo c) nebo trestného činu neoprávněného přístupu k počítačovému systému a neoprávněného zásahu do počítačového systému nebo nosiče informací podle § 230 odst. 1 nebo 2, bude potrestán odnětím svobody až na dvě léta, propadnutím věci nebo zákazem činnosti.\n\n(2) Odnětím svobody až na tři léta, zákazem činnosti nebo propadnutím věci bude pachatel potrestán,\n\na) spáchá-li čin uvedený v odstavci 1 jako člen organizované skupiny, nebo\n\nb) získá-li takovým činem pro sebe nebo pro jiného značný prospěch.\n\n(3) Odnětím svobody na šest měsíců až pět let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 232",
    "text": "Neoprávněný zásah do počítačového systému nebo nosiče informací z nedbalosti\n(1) Kdo z hrubé nedbalosti porušením povinnosti vyplývající ze zaměstnání, povolání, postavení nebo funkce nebo uložené podle zákona nebo smluvně převzaté\n\na) data uložená v počítačovém systému nebo na nosiči informací zničí, poškodí, pozmění nebo učiní neupotřebitelnými, nebo\n\nb) učiní zásah do technického nebo programového vybavení počítačového systému nebo jiného technického zařízení pro zpracování dat,\n\na tím způsobí na cizím majetku značnou škodu, bude potrestán odnětím svobody až na šest měsíců, zákazem činnosti nebo propadnutím věci.\n\n(2) Odnětím svobody až na dvě léta, zákazem činnosti nebo propadnutím věci bude pachatel potrestán, způsobí-li činem uvedeným v odstavci 1 škodu velkého rozsahu.\n\nHLAVA VI\n\nTRESTNÉ ČINY HOSPODÁŘSKÉ\nDíl 1\n\nTrestné činy proti měně a platebním prostředkům"
  },
  {
    "zakon": "Zákon_40-2009_trestni_zakonik",
    "paragraf": "§ 233",
    "text": "Padělání a pozměnění peněz\n(1) Kdo sobě nebo jinému opatří nebo přechovává padělané nebo pozměněné peníze nebo prvky peněz sloužící k ochraně proti jejich padělání, bude potrestán odnětím svobody na jeden rok až pět let.\n\n(2) Kdo padělá nebo pozmění peníze v úmyslu udat je jako pravé nebo platné anebo jako peníze vyšší hodnoty, nebo\n\nkdo padělané nebo pozměněné peníze udá jako pravé nebo platné anebo jako peníze vyšší hodnoty,\n\nbude potrestán odnětím svobody na tři léta až osm let.\n\n(3) Odnětím svobody na pět až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny, nebo\n\nb) spáchá-li takový čin ve značném rozsahu.\n\n(4) Odnětím svobody na osm až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny působící ve více státech, nebo\n\nb) spáchá-li takový čin ve velkém rozsahu.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 234",
    "text": "Neoprávněné opatření, padělání a pozměnění platebního prostředku\n(1) Kdo sobě nebo jinému bez souhlasu oprávněného uživatele opatří, zpřístupní, přijme nebo přechovává platební prostředek, který umožňuje výběr hotovosti nebo převod peněžních prostředků anebo virtuálních aktiv používaných namísto peněžních prostředků (dále jen „platební prostředek“) a který náleží jinému, bude potrestán odnětím svobody až na dvě léta, zákazem činnosti nebo propadnutím věci.\n\n(2) Kdo sobě nebo jinému opatří, zpřístupní, přijme nebo přechovává padělaný nebo pozměněný platební prostředek, bude potrestán odnětím svobody na jeden rok až pět let.\n\n(3) Kdo padělá nebo pozmění platební prostředek v úmyslu použít jej jako pravý nebo platný, nebo\n\nkdo padělaný nebo pozměněný platební prostředek použije jako pravý nebo platný,\n\nbude potrestán odnětím svobody na tři léta až osm let.\n\n(4) Odnětím svobody na pět až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1, 2 nebo 3 jako člen organizované skupiny, nebo\n\nb) spáchá-li takový čin ve značném rozsahu.\n\n(5) Odnětím svobody na osm až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1, 2 nebo 3 jako člen organizované skupiny působící ve více státech, nebo\n\nb) spáchá-li takový čin ve velkém rozsahu.\n\n(6) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 235",
    "text": "Udávání padělaných a pozměněných peněz\nKdo padělané nebo pozměněné peníze, jimiž mu bylo placeno jako pravými, udá jako pravé, bude potrestán odnětím svobody až na dvě léta, zákazem činnosti nebo propadnutím věci."
  },
  {
    "zakon": "Zákon_40-2009_trestni_zakonik",
    "paragraf": "§ 236",
    "text": "Výroba a držení padělatelského náčiní a zařízení určeného k neoprávněnému získání platebního prostředku\n(1) Kdo vyrobí, uvede do oběhu, doveze, vyveze, proveze, nabízí, prodá, zprostředkuje nebo jinak zpřístupní, sobě nebo jinému opatří nebo přechovává nástroj, zařízení nebo jeho součást, postup, pomůcku nebo jakýkoli jiný prostředek, včetně počítačového programu, vytvořený nebo přizpůsobený k padělání nebo pozměnění peněz nebo prvků sloužících k ochraně peněz proti padělání anebo vytvořený nebo přizpůsobený k padělání, pozměnění nebo neoprávněnému získání platebního prostředku, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na jeden rok až pět let nebo peněžitým trestem bude pachatel potrestán, spáchá-li čin uvedený v odstavci 1 při výkonu svého povolání."
  },
  {
    "zakon": "Zákon_40-2009_trestni_zakonik",
    "paragraf": "§ 237",
    "text": "Neoprávněná výroba peněz\n(1) Kdo neoprávněně, s použitím zařízení nebo materiálů k výrobě peněz určených a držených v souladu se zákonem, vyrobí peníze nebo prvky sloužící k ochraně peněz proti padělání, nebo\n\nkdo neoprávněně vyrobené peníze nebo prvky sloužící k ochraně peněz proti padělání sobě nebo jinému opatří, uvede do oběhu nebo přechovává,\n\nbude potrestán odnětím svobody na jeden rok až pět let.\n\n(2) Odnětím svobody na tři léta až osm let bude pachatel potrestán,\n\na) spáchá-li čin uvedený v odstavci 1 jako člen organizované skupiny, nebo\n\nb) spáchá-li takový čin ve značném rozsahu.\n\n(3) Odnětím svobody na pět až deset let bude pachatel potrestán,\n\na) spáchá-li čin uvedený v odstavci 1 jako člen organizované skupiny působící ve více státech, nebo\n\nb) spáchá-li takový čin ve velkém rozsahu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 238",
    "text": "Společné ustanovení\nOchrana podle § 233 až 237 se poskytuje též penězům a platebním prostředkům jiným než tuzemským a tuzemským a zahraničním cenným papírům."
  },
  {
    "zakon": "Zákon_40-2009_trestni_zakonik",
    "paragraf": "§ 239",
    "text": "Ohrožování oběhu tuzemských peněz\n(1) Kdo neoprávněně vyrobí nebo vydá náhražky tuzemských peněz, nebo\n\nkdo takové náhražky neoprávněně dává do oběhu,\n\nbude potrestán odnětím svobody až na šest měsíců, zákazem činnosti nebo propadnutím věci.\n\n(2) Stejně bude potrestán, kdo\n\na) bez zákonného důvodu odmítá tuzemské peníze, nebo\n\nb) poškozuje tuzemské peníze.\n\nDíl 2\n\nTrestné činy daňové, poplatkové a devizové"
  },
  {
    "zakon": "Zákon_40-2009_trestni_zakonik",
    "paragraf": "§ 240",
    "text": "Zkrácení daně, poplatku a podobné povinné platby\n(1) Kdo ve větším rozsahu zkrátí daň, clo, pojistné na sociální zabezpečení, příspěvek na státní politiku zaměstnanosti, pojistné na úrazové pojištění, pojistné na zdravotní pojištění, poplatek nebo jinou podobnou povinnou platbu anebo vyláká výhodu na některé z těchto povinných plateb, bude potrestán odnětím svobody na šest měsíců až tři léta nebo zákazem činnosti.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nejméně se dvěma osobami,\n\nb) poruší-li k usnadnění takového činu úřední uzávěru, nebo\n\nc) spáchá-li takový čin ve značném rozsahu.\n\n(3) Odnětím svobody na pět až deset let bude pachatel potrestán,\n\na) spáchá-li čin uvedený v odstavci 1 ve velkém rozsahu, nebo\n\nb) spáchá-li čin uvedený v odstavci 2 písm. c) ve spojení s organizovanou skupinou působící ve více státech.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 241",
    "text": "Neodvedení daně, pojistného na sociální zabezpečení a podobné povinné platby\n(1) Kdo ve větším rozsahu nesplní jako zaměstnavatel nebo plátce svoji zákonnou povinnost odvést za zaměstnance nebo jinou osobu daň, pojistné na sociální zabezpečení, příspěvek na státní politiku zaměstnanosti nebo pojistné na zdravotní pojištění, bude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až pět let nebo peněžitým trestem bude pachatel potrestán, získá-li činem uvedeným v odstavci 1 pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 242",
    "text": "Zvláštní ustanovení o účinné lítosti\n\nTrestní odpovědnost za trestný čin neodvedení daně, pojistného na sociální zabezpečení a podobné povinné platby (§ 241) zaniká, jestliže pachatel svou povinnost dodatečně splnil dříve, než soud prvního stupně počal vyhlašovat rozsudek."
  },
  {
    "zakon": "Zákon_40-2009_trestni_zakonik",
    "paragraf": "§ 243",
    "text": "Nesplnění oznamovací povinnosti v daňovém řízení\n(1) Kdo nesplní svoji zákonnou oznamovací povinnost vůči správci daně, a ohrozí tak ve větším rozsahu řádné a včasné stanovení daně jinému nebo její vymáhání od jiného, bude potrestán odnětím svobody až na dvě léta nebo zákazem činnosti.\n\n(2) Odnětím svobody na jeden rok až čtyři léta nebo peněžitým trestem bude pachatel potrestán, spáchá-li čin uvedený v odstavci 1 ve značném rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 244",
    "text": "Porušení předpisů o nálepkách a jiných předmětech k označení zboží\n(1) Kdo s nálepkami, kontrolními páskami nebo jinými předměty k označení zboží pro daňové účely nakládá v rozporu s jiným právním předpisem v úmyslu způsobit jinému škodu nebo opatřit sobě nebo jinému neoprávněný prospěch, nebo\n\nkdo v rozporu s jiným právním předpisem dováží, skladuje, přepravuje nebo uvádí do oběhu zboží bez nálepek, kontrolních pásek nebo jiných předmětů k jeho označení pro daňové účely,\n\nbude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nejméně se dvěma osobami, nebo\n\nb) získá-li takovým činem pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 245",
    "text": "Padělání a pozměnění předmětů k označení zboží pro daňové účely a předmětů dokazujících splnění poplatkové povinnosti\n(1) Kdo padělá nebo pozmění nálepky, kontrolní pásky nebo jiné předměty k označení zboží pro daňové účely anebo předměty vydávané orgánem veřejné moci nebo jím zmocněnou právnickou osobou jako doklad o splnění poplatkové povinnosti v úmyslu způsobit jinému škodu nebo opatřit sobě nebo jinému neoprávněný prospěch, nebo\n\nkdo takové nálepky, pásky nebo předměty uvádí do oběhu nebo jich užije jako pravých,\n\nbude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody na šest měsíců až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 ve značném rozsahu, nebo\n\nb) získá-li takovým činem pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 246",
    "text": "Padělání a pozměnění známek\n(1) Kdo padělá nebo pozmění poštovní nebo kolkové známky v úmyslu způsobit jinému škodu nebo opatřit sobě nebo jinému neoprávněný prospěch, nebo\n\nkdo takové známky úmyslně uvádí do oběhu nebo jich užije jako pravých,\n\nbude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody na šest měsíců až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 ve značném rozsahu, nebo\n\nb) získá-li takovým činem pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 247",
    "text": "Ohrožení devizového hospodářství\nKdo poruší v době nouzového stavu zákaz uložený opatřením vydaným na základě krizového zákona ve vztahu k devizovému hospodářství a způsobí tím vážné ohrožení platební schopnosti vůči zahraničí nebo vnitřní měnové rovnováhy České republiky, bude potrestán odnětím svobody na jeden rok až šest let, peněžitým trestem nebo zákazem činnosti.\n\nDíl 3\n\nTrestné činy proti závazným pravidlům tržní ekonomiky a oběhu zboží ve styku s cizinou"
  },
  {
    "zakon": "Zákon_40-2009_trestni_zakonik",
    "paragraf": "§ 248",
    "text": "Porušení předpisů o pravidlech hospodářské soutěže\n(1) Kdo poruší jiný právní předpis o nekalé soutěži tím, že se při účasti v hospodářské soutěži dopustí\n\na) klamavé reklamy,\n\nb) klamavého označování zboží a služeb,\n\nc) vyvolávání nebezpečí záměny,\n\nd) parazitování na pověsti podniku, výrobků či služeb jiného soutěžitele,\n\ne) podplácení,\n\nf) zlehčování,\n\ng) srovnávací reklamy,\n\nh) porušování obchodního tajemství, nebo\n\ni) ohrožování zdraví spotřebitelů a životního prostředí,\n\na způsobí tím ve větším rozsahu újmu jiným soutěžitelům nebo spotřebitelům nebo opatří tím sobě nebo jinému ve větším rozsahu neoprávněné výhody, bude potrestán odnětím svobody až na tři léta, zákazem činnosti nebo propadnutím věci.\n\n(2) Stejně bude potrestán,\n\nkdo v rozporu s jiným právním předpisem na ochranu hospodářské soutěže se svým konkurentem uzavře dohodu o určení ceny, dohodu o rozdělení trhu nebo jinou dohodu narušující hospodářskou soutěž,\n\nkdo v rozporu s jiným právním předpisem o veřejných zakázkách poruší závažným způsobem závazná pravidla zadávacího řízení, nebo\n\nkdo v rozporu s jiným právním předpisem upravujícím činnost osob oprávněných k podnikání na finančním trhu, činnost bank a jiných právnických osob oprávněných k provozování finanční činnosti, obchodování s investičními nástroji, penzijního připojištění a pojišťovnictví, obhospodařování a administraci investičních fondů nebo zahraničních investičních fondů, poruší závažným způsobem závazná pravidla obezřetného podnikání, obhospodařování majetku, odborné péče nebo zákaz vykonávat zákonem nebo úředním rozhodnutím určené úkony, služby nebo jiné činnosti,\n\na způsobí tím ve větším rozsahu újmu jiným soutěžitelům nebo spotřebitelům, zadavateli nebo jinému dodavateli nebo opatří tím sobě nebo jinému ve větším rozsahu neoprávněné výhody.\n\n(3) Odnětím svobody na šest měsíců až pět let, peněžitým trestem nebo propadnutím věci bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin opětovně,\n\nc) způsobí-li takovým činem značnou škodu, nebo\n\nd) získá-li takovým činem pro sebe nebo pro jiného značný prospěch.\n\n(4) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu,\n\nb) získá-li takovým činem pro sebe nebo pro jiného prospěch velkého rozsahu, nebo\n\nc) způsobí-li takovým činem jinému úpadek."
  },
  {
    "zakon": "Zákon_40-2009_trestni_zakonik",
    "paragraf": "§ 248a",
    "text": "Zvláštní ustanovení o účinné lítosti\n\nTrestní odpovědnost za trestný čin porušení předpisů o pravidlech hospodářské soutěže podle § 248 odst. 2 alinea první zaniká, jestliže pachatel splní podmínky podle jiného právního předpisu na ochranu hospodářské soutěže pro upuštění od uložení pokuty nebo pro snížení pokuty za účast na dohodě o určení ceny, dohodě o rozdělení trhu nebo jiné dohodě narušující hospodářskou soutěž se svým konkurentem."
  },
  {
    "zakon": "Zákon_40-2009_trestni_zakonik",
    "paragraf": "§ 249",
    "text": "Neoprávněné vydání cenného papíru\n(1) Kdo v úmyslu způsobit jinému škodu nebo získat pro sebe nebo pro jiného neoprávněnou výhodu nebo prospěch uvede do oběhu jako cenný papír listinu, aniž jsou splněny podmínky stanovené zákonem pro jeho vydání, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo v úmyslu uvedeném v odstavci 1 nechá provést zápis o vydání zaknihovaného cenného papíru do zákonem stanovené evidence cenných papírů, aniž jsou splněny podmínky stanovené zákonem pro takový zápis."
  },
  {
    "zakon": "Zákon_40-2009_trestni_zakonik",
    "paragraf": "§ 250",
    "text": "Manipulace s kurzem investičních nástrojů\n(1) Kdo v úmyslu ovlivnit cenu nebo kurz investičních nástrojů, které jsou přijaty k obchodování v obchodním systému nebo o jejichž přijetí k obchodování v obchodním systému bylo požádáno,\n\na) rozšíří nebo jinému poskytne nepravdivou nebo hrubě zkreslenou informaci významně ovlivňující cenu nebo kurz takových investičních nástrojů nebo s nimi souvisejících komodit obchodovaných na organizovaném trhu se zbožím anebo výpočet sazeb, indexů nebo kvantitativně vyjádřených ukazatelů určujících pro cenu nebo kurz takových investičních nástrojů, nebo\n\nb) uskuteční obchod, zadá pokyn nebo se dopustí jiného jednání, které je způsobilé vyvolat nesprávnou představu o nabídce, poptávce, ceně nebo kurzu takového investičního nástroje nebo s ním souvisejících komodit obchodovaných na organizovaném trhu se zbožím anebo o hodnotě sazby, indexu nebo kvantitativně vyjádřeného ukazatele určujícího pro cenu nebo kurz takových investičních nástrojů,\n\nbude potrestán odnětím svobody na šest měsíců až pět let nebo zákazem činnosti.\n\n(2) Odnětím svobody na dvě léta až osm let bude pachatel potrestán, získá-li činem uvedeným v odstavci 1 značný prospěch.\n\n(3) Odnětím svobody na tři léta až deset let bude pachatel potrestán, získá-li činem uvedeným v odstavci 1 prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 251",
    "text": "Neoprávněné podnikání\n(1) Kdo neoprávněně ve větším rozsahu poskytuje služby nebo provozuje výrobní, obchodní nebo jiné podnikání, bude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až pět let nebo peněžitým trestem bude pachatel potrestán,\n\na) způsobí-li činem uvedeným v odstavci 1 značnou škodu, nebo\n\nb) získá-li takovým činem pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 251a",
    "text": "Neoprávněné nakládání s psychomodulačními látkami\n(1) Kdo neoprávněně ve větším rozsahu nakládá s psychomodulačními látkami, bude potrestán odnětím svobody až na dvě léta, peněžitým trestem nebo zákazem činnosti.\n\n(2) Odnětím svobody na šest měsíců až pět let, peněžitým trestem nebo zákazem činnosti bude pachatel potrestán,\n\na) způsobí-li činem uvedeným v odstavci 1 značnou škodu,\n\nb) způsobí-li činem uvedeným v odstavci 1 těžkou újmu na zdraví, nebo\n\nc) získá-li takovým činem pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 škodu velkého rozsahu,\n\nb) způsobí-li činem uvedeným v odstavci 1 těžkou újmu na zdraví nejméně dvou osob nebo smrt, nebo\n\nc) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 252",
    "text": "Neoprávněné provozování hazardní hry\n(1) Kdo neoprávněně provozuje, organizuje, propaguje nebo zprostředkovává hazardní hru, bude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až šest let bude pachatel potrestán,\n\na) spáchá-li čin uvedený v odstavci 1 jako člen organizované skupiny, nebo\n\nb) získá-li takovým činem pro sebe nebo pro jiného značný prospěch.\n\n(3) Odnětím svobody na tři léta až deset let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 253",
    "text": "Poškozování spotřebitele\n(1) Kdo na cizím majetku způsobí škodu nikoli nepatrnou tím, že poškozuje spotřebitele zejména tím, že je šidí na jakosti, množství nebo hmotnosti zboží, nebo\n\nkdo uvede ve větším rozsahu na trh výrobky, práce nebo služby a zatají přitom jejich podstatné vady,\n\nbude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody až na pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) získá-li takovým činem pro sebe nebo pro jiného značný prospěch, nebo\n\nc) byl-li pro takový čin v posledních pěti letech odsouzen nebo z výkonu trestu odnětí svobody uloženého za takový čin propuštěn.\n\n(3) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 254",
    "text": "Zkreslování údajů o stavu hospodaření a jmění\n(1) Kdo nevede účetní knihy, zápisy nebo jiné doklady sloužící k přehledu o stavu hospodaření a majetku nebo k jejich kontrole, ač je k tomu podle zákona povinen,\n\nkdo v takových účetních knihách, zápisech nebo jiných dokladech uvede nepravdivé nebo hrubě zkreslené údaje, nebo\n\nkdo takové účetní knihy, zápisy nebo jiné doklady změní, zničí, poškodí, učiní neupotřebitelnými nebo zatají,\n\na ohrozí tak majetková práva jiného nebo včasné a řádné vyměření daně, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán,\n\nkdo uvede nepravdivé nebo hrubě zkreslené údaje v podkladech sloužících pro zápis do obchodního rejstříku, nadačního rejstříku, rejstříku obecně prospěšných společností nebo rejstříku společenství vlastníků jednotek anebo v takových podkladech zamlčí podstatné skutečnosti,\n\nkdo v podkladech sloužících pro vypracování znaleckého posudku, který se přikládá k návrhu na zápis do obchodního rejstříku, nadačního rejstříku, rejstříku obecně prospěšných společností nebo rejstříku společenství vlastníků jednotek uvede nepravdivé nebo hrubě zkreslené údaje nebo v takových podkladech zamlčí podstatné údaje, nebo\n\nkdo jiného ohrozí nebo omezí na právech tím, že bez zbytečného odkladu nepodá návrh na zápis zákonem stanoveného údaje do obchodního rejstříku, nadačního rejstříku, rejstříku obecně prospěšných společností nebo rejstříku společenství vlastníků jednotek nebo neuloží listinu do sbírky listin, ač je k tomu podle zákona nebo smlouvy povinen.\n\n(3) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 nebo 2 na cizím majetku značnou škodu.\n\n(4) Odnětím svobody na dvě léta až osm let bude pachatel potrestán, způsobí-li činem uvedeným v odstavci 1 nebo 2 na cizím majetku škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 255",
    "text": "Zneužití informace v obchodním styku\n(1) Kdo neoprávněně zveřejní, zpřístupní nebo sdělí třetí osobě informaci dosud nikoli veřejně přístupnou, jejíž zveřejnění je způsobilé podstatně ovlivnit rozhodování v obchodním styku, a způsobí tím větší škodu nebo jiný závažný následek nebo tím opatří sobě nebo jinému větší prospěch, bude potrestán odnětím svobody až na dvě léta nebo zákazem činnosti.\n\n(2) Kdo neoprávněně užije informaci dosud nikoli veřejně přístupnou, kterou získal při výkonu svého zaměstnání, povolání, postavení, funkce nebo jinak a jejíž zveřejnění je způsobilé podstatně ovlivnit rozhodování v obchodním styku, tím, že uskuteční nebo dá podnět k uskutečnění smlouvy nebo operace v obchodním systému nebo na organizovaném trhu se zbožím, a způsobí tím větší škodu nebo jiný závažný následek nebo tím opatří sobě nebo jinému větší prospěch, bude potrestán odnětím svobody až na čtyři léta nebo zákazem činnosti.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 nebo 2 značnou škodu, nebo\n\nb) získá-li takovým činem pro sebe nebo pro jiného značný prospěch.\n\n(4) Odnětím svobody na pět až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 255a",
    "text": "Zneužití postavení v obchodním styku\n(1) Kdo jako podnikatel, společník, člen orgánu, zaměstnanec nebo účastník na podnikání dvou nebo více podnikatelů se stejným nebo podobným předmětem činnosti v úmyslu opatřit sobě nebo jinému výhodu nebo prospěch uzavře nebo dá popud k uzavření smlouvy na úkor jednoho nebo více podnikatelů nebo jejich podniků, bude potrestán odnětím svobody až na čtyři léta nebo zákazem činnosti.\n\n(2) Odnětím svobody na dvě léta až osm let bude pachatel potrestán, získá-li činem uvedeným v odstavci 1 pro sebe nebo pro jiného značný prospěch.\n\n(3) Odnětím svobody na pět až deset let bude pachatel potrestán, získá-li činem uvedeným v odstavci 1 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 256",
    "text": "Zjednání výhody při zadání veřejné zakázky, při veřejné soutěži a veřejné dražbě\n(1) Kdo v souvislosti se zadáním veřejné zakázky, s veřejnou soutěží nebo veřejnou dražbou v úmyslu způsobit jinému škodu nebo opatřit sobě nebo jinému prospěch zjedná některému dodavateli, soutěžiteli nebo účastníku dražby přednost nebo výhodnější podmínky na úkor jiných dodavatelů nebo soutěžitelů, bude potrestán odnětím svobody na šest měsíců až tři léta nebo zákazem činnosti.\n\n(2) Odnětím svobody na dvě léta až osm let bude pachatel potrestán, jestliže\n\na) spáchá čin uvedený v odstavci 1 jako člen hodnotící komise, vyhlašovatel nebo pořadatel veřejné soutěže nebo veřejné dražby, licitátor nebo jako člen organizované skupiny,\n\nb) způsobí takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(3) Stejně jako v odstavci 2 bude potrestán, kdo za okolností uvedených v odstavci 1 žádá, přijme nebo si dá slíbit majetkový nebo jiný prospěch.\n\n(4) Kdo za okolností uvedených v odstavci 1 žádá, přijme nebo si dá slíbit majetkový nebo jiný prospěch a spáchá takový čin jako úřední osoba, bude potrestán odnětím svobody na tři léta až deset let."
  },
  {
    "zakon": "Zákon_40-2009_trestni_zakonik",
    "paragraf": "§ 257",
    "text": "Pletichy při zadání veřejné zakázky a při veřejné soutěži\n(1) Kdo se dopustí pletich v souvislosti se zadáním veřejné zakázky nebo s veřejnou soutěží tím, že\n\na) lstí nebo pohrůžkou násilí nebo jiné těžké újmy přiměje jiného, aby se zdržel účasti v zadávacím řízení nebo ve veřejné soutěži,\n\nb) jinému poskytne, nabídne nebo slíbí majetkový nebo jiný prospěch za to, že se zdrží účasti v zadávacím řízení nebo ve veřejné soutěži,\n\nc) žádá nebo přijme majetkový nebo jiný prospěch za to, že se zdrží účasti v zadávacím řízení nebo ve veřejné soutěži, nebo\n\nd) na základě dohody s jiným zájemcem nebo uchazečem vyvíjí činnost směřující k zadání veřejné zakázky za nepřiměřeně vysokou nebo jinak nevýhodnou cenu,\n\nbude potrestán odnětím svobody až na tři léta nebo zákazem činnosti.\n\n(2) Odnětím svobody na dvě léta až osm let bude pachatel potrestán, spáchá-li čin uvedený v odstavci 1\n\na) v úmyslu opatřit sobě nebo jinému značný prospěch, nebo\n\nb) jako úřední osoba.\n\n(3) Odnětím svobody na tři léta až deset let bude pachatel potrestán, spáchá-li čin uvedený v odstavci 1\n\na) v úmyslu opatřit sobě nebo jinému prospěch velkého rozsahu, nebo\n\nb) jako úřední osoba v úmyslu opatřit sobě nebo jinému značný prospěch."
  },
  {
    "zakon": "Zákon_40-2009_trestni_zakonik",
    "paragraf": "§ 258",
    "text": "Pletichy při veřejné dražbě\n(1) Kdo se dopustí pletich při veřejné dražbě věci tím, že\n\na) lstí nebo pohrůžkou násilí nebo jiné těžké újmy přiměje jiného, aby se zdržel účasti na podávání návrhů při dražbě,\n\nb) jinému poskytne, nabídne nebo slíbí majetkový nebo jiný prospěch za to, že se zdrží podávání návrhů při dražbě, nebo\n\nc) žádá nebo přijme majetkový nebo jiný prospěch za to, že se zdrží podávání návrhů při dražbě,\n\nbude potrestán odnětím svobody až na tři léta nebo zákazem činnosti.\n\n(2) Odnětím svobody na dvě léta až osm let bude pachatel potrestán, spáchá-li čin uvedený v odstavci 1\n\na) v úmyslu opatřit sobě nebo jinému značný prospěch, nebo\n\nb) jako úřední osoba.\n\n(3) Odnětím svobody na tři léta až deset let bude pachatel potrestán, spáchá-li čin uvedený v odstavci 1\n\na) v úmyslu opatřit sobě nebo jinému prospěch velkého rozsahu, nebo\n\nb) jako úřední osoba v úmyslu opatřit sobě nebo jinému značný prospěch."
  },
  {
    "zakon": "Zákon_40-2009_trestni_zakonik",
    "paragraf": "§ 259",
    "text": "Vystavení nepravdivého potvrzení a zprávy\nKdo jménem banky nebo jiného podnikatele oprávněného k provozování finanční činnosti podle jiného právního předpisu vystaví jinému nepravdivé potvrzení o jeho finanční situaci nebo jeho majetkových poměrech, nebo\n\nkdo jako auditor vystaví jinému nepravdivou zprávu auditora nebo nepravdivé potvrzení o finanční situaci nebo majetkových poměrech,\n\nbude potrestán odnětím svobody až na dvě léta nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 260",
    "text": "Poškození finančních zájmů Evropské unie\n(1) Kdo vyhotoví, použije nebo předloží nepravdivé, nesprávné nebo neúplné doklady, uvede nepravdivé, nesprávné nebo neúplné údaje anebo zatají doklady nebo údaje, a tím umožní neoprávněné použití nebo zadržování finančních prostředků pocházejících z rozpočtu Evropské unie nebo rozpočtů spravovaných Evropskou unií nebo jejím jménem anebo zmenšení zdrojů některého takového rozpočtu nebo umožní neoprávněné použití nebo zadržování majetku pořízeného z rozpočtu Evropské unie nebo rozpočtů spravovaných Evropskou unií nebo jejím jménem, bude potrestán odnětím svobody až na tři léta, zákazem činnosti nebo propadnutím věci.\n\n(2) Stejně bude potrestán, kdo neoprávněně použije finanční prostředky pocházející z rozpočtu Evropské unie nebo rozpočtů spravovaných Evropskou unií nebo jejím jménem, majetek pořízený z rozpočtu Evropské unie nebo rozpočtů spravovaných Evropskou unií nebo jejím jménem anebo zmenší zdroje některého takového rozpočtu.\n\n(3) Odnětím svobody na jeden rok až pět let nebo peněžitým trestem bude pachatel potrestán, způsobí-li činem uvedeným v odstavci 1 nebo 2 větší škodu.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin jako osoba, která má zvlášť uloženou povinnost hájit zájmy Evropské unie, nebo\n\nc) způsobí-li takovým činem značnou škodu.\n\n(5) Odnětím svobody na pět až deset let bude pachatel potrestán, způsobí-li činem uvedeným v odstavci 1 nebo 2 škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 261",
    "text": "Porušení předpisů o oběhu zboží ve styku s cizinou\n(1) Kdo podstatně ohrozí obecný zájem tím, že poruší zákaz, omezení nebo jinou důležitou povinnost stanovenou pro dovoz, vývoz nebo průvoz zboží, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na jeden rok až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 nejméně se dvěma osobami,\n\nb) způsobí-li takovým činem značnou škodu, nebo\n\nc) způsobí-li nebo zvýší takovým činem nebezpečí zavlečení nebo rozšíření nakažlivé nemoci zvířat v zájmových chovech, hospodářských zvířat nebo volně žijících zvířat nebo nakažlivé nemoci nebo škůdce užitkových rostlin.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) způsobí-li nebo zvýší takovým činem nebezpečí zavlečení nebo rozšíření nakažlivé lidské nemoci."
  },
  {
    "zakon": "Zákon_40-2009_trestni_zakonik",
    "paragraf": "§ 262",
    "text": "Porušení předpisů o kontrole vývozu zboží a technologií dvojího užití\nKdo bez platného povolení vyveze zboží nebo technologie dvojího užití, bude potrestán odnětím svobody na tři léta až osm let, peněžitým trestem nebo propadnutím majetku."
  },
  {
    "zakon": "Zákon_40-2009_trestni_zakonik",
    "paragraf": "§ 263",
    "text": "Porušení povinností při vývozu zboží a technologií dvojího užití\n(1) Kdo poruší nebo nesplní důležitou povinnost vyplývající z jeho zaměstnání, povolání, postavení nebo funkce, a způsobí tím, že je neoprávněně vydáno povolení k vývozu zboží nebo technologií dvojího užití anebo že takové zboží unikne z evidence, bude potrestán odnětím svobody až na tři léta nebo zákazem činnosti.\n\n(2) Odnětím svobody na šest měsíců až pět let nebo peněžitým trestem bude pachatel potrestán,\n\na) jestliže v důsledku činu uvedeného v odstavci 1 bylo zboží vyvezeno,\n\nb) spáchá-li takový čin v úmyslu získat pro sebe nebo pro jiného značný prospěch, nebo\n\nc) způsobí-li takovým činem značnou škodu.\n\n(3) Odnětím svobody na tři léta až osm let nebo propadnutím majetku bude pachatel potrestán,\n\na) spáchá-li čin uvedený v odstavci 1 ve spojení s organizovanou skupinou působící ve více státech,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu, nebo\n\nc) způsobí-li takovým činem škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 264",
    "text": "Zkreslení údajů a nevedení podkladů ohledně vývozu zboží a technologií dvojího užití\n(1) Kdo dosáhne na základě nepravdivého nebo neúplného údaje vydání povolení k vývozu zboží nebo technologií dvojího užití, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo podklady potřebné pro evidenci vývozu zboží a technologií dvojího užití zničí, poškodí, učiní neupotřebitelnými, zatají nebo evidenci nevede anebo kdo učiní zásah do technického nebo programového vybavení počítačového systému, v němž se vede evidence tohoto zboží a technologií."
  },
  {
    "zakon": "Zákon_40-2009_trestni_zakonik",
    "paragraf": "§ 265",
    "text": "Provedení zahraničního obchodu s vojenským materiálem bez povolení nebo licence\n(1) Kdo bez povolení nebo licence provede zahraniční obchod s vojenským materiálem, bude potrestán odnětím svobody na jeden rok až osm let, peněžitým trestem nebo zákazem činnosti.\n\n(2) Odnětím svobody na tři léta až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1 ve spojení s organizovanou skupinou,\n\nb) spáchá-li takový čin za stavu ohrožení státu nebo za válečného stavu,\n\nc) spáchá-li takový čin opětovně,\n\nd) získá-li takovým činem pro sebe nebo pro jiného značný prospěch,\n\ne) způsobí-li takovým činem škodu velkého rozsahu,\n\nf) spáchá-li takový čin ve vztahu k významnému vojenskému materiálu, nebo\n\ng) způsobí-li takovým činem, že se vojenský materiál dostane do oblasti válečného nebo jiného ozbrojeného konfliktu nebo do státu, kde je zvýšené nebezpečí válečného nebo jiného ozbrojeného konfliktu."
  },
  {
    "zakon": "Zákon_40-2009_trestni_zakonik",
    "paragraf": "§ 266",
    "text": "Porušení povinnosti v souvislosti s vydáním povolení a licence pro zahraniční obchod s vojenským materiálem\n(1) Kdo poruší nebo nesplní důležitou povinnost vyplývající z jeho zaměstnání, povolání, postavení nebo funkce, a způsobí tím, že je neoprávněně vydáno povolení k provádění zahraničního obchodu s vojenským materiálem nebo licence pro určitý obchod s vojenským materiálem, nebo vydá nepravdivý nebo neúplný doklad, na jehož základě je takové povolení nebo licence neoprávněně vydána, bude potrestán odnětím svobody na šest měsíců až tři léta nebo zákazem činnosti.\n\n(2) Odnětím svobody na dvě léta až pět let nebo peněžitým trestem bude pachatel potrestán,\n\na) spáchá-li čin uvedený v odstavci 1 ve spojení s organizovanou skupinou,\n\nb) způsobí-li takovým činem, že se vojenský materiál dostal do ciziny,\n\nc) spáchá-li takový čin v úmyslu získat pro sebe nebo pro jiného značný prospěch,\n\nd) způsobí-li takovým činem značnou škodu, nebo\n\ne) spáchá-li takový čin ve vztahu k významnému vojenskému materiálu.\n\n(3) Odnětím svobody na tři léta až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1 ve spojení s organizovanou skupinou působící ve více státech,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu,\n\nc) způsobí-li takovým činem škodu velkého rozsahu, nebo\n\nd) způsobí-li takovým činem, že se vojenský materiál dostane do oblasti válečného nebo jiného ozbrojeného konfliktu nebo do státu, kde je zvýšené nebezpečí válečného nebo jiného ozbrojeného konfliktu."
  },
  {
    "zakon": "Zákon_40-2009_trestni_zakonik",
    "paragraf": "§ 267",
    "text": "Zkreslení údajů a nevedení podkladů ohledně zahraničního obchodu s vojenským materiálem\n(1) Kdo žádost o povolení nebo o licenci k zahraničnímu obchodu s vojenským materiálem doloží nepravdivým nebo neúplným dokladem nebo zatají skutečnosti důležité pro vydání povolení nebo licence, bude potrestán odnětím svobody až na tři léta nebo zákazem činnosti.\n\n(2) Stejně bude potrestán,\n\nkdo podklady potřebné pro evidenci zahraničního obchodu s vojenským materiálem zničí, poškodí, učiní neupotřebitelnými, zatají nebo evidenci nevede, nebo\n\nkdo učiní zásah do technického nebo programového vybavení počítačového systému, v němž se vede evidence zahraničního obchodu s vojenským materiálem.\n\nDíl 4\n\nTrestné činy proti průmyslovým právům a proti autorskému právu"
  },
  {
    "zakon": "Zákon_40-2009_trestni_zakonik",
    "paragraf": "§ 268",
    "text": "Porušení práv k ochranné známce a jiným označením\n(1) Kdo uvede do oběhu výrobky nebo poskytuje služby neoprávněně označené ochrannou známkou, k níž přísluší výhradní právo jinému, nebo známkou s ní zaměnitelnou nebo pro tento účel sobě nebo jinému takové výrobky nabízí, zprostředkuje, vyrobí, doveze, vyveze nebo jinak opatří nebo přechovává, anebo takovou službu nabídne nebo zprostředkuje, bude potrestán odnětím svobody až na dvě léta, zákazem činnosti nebo propadnutím věci.\n\n(2) Stejně bude potrestán, kdo pro dosažení hospodářského prospěchu neoprávněně užívá obchodní firmu nebo jakékoliv označení s ní zaměnitelné nebo uvede do oběhu výrobky nebo služby neoprávněně opatřené označením původu nebo zeměpisným označením anebo takovým označením s ním zaměnitelným nebo pro tento účel sobě nebo jinému takové výrobky nebo služby nabídne, zprostředkuje, vyrobí, doveze, vyveze nebo jinak opatří nebo přechovává.\n\n(3) Odnětím svobody na šest měsíců až pět let, peněžitým trestem nebo propadnutím věci bude pachatel potrestán,\n\na) získá-li činem uvedeným v odstavci 1 nebo 2 pro sebe nebo pro jiného značný prospěch, nebo\n\nb) dopustí-li se takového činu ve značném rozsahu.\n\n(4) Odnětím svobody na tři léta až osm let bude pachatel potrestán,\n\na) získá-li činem uvedeným v odstavci 1 nebo 2 pro sebe nebo pro jiného prospěch velkého rozsahu, nebo\n\nb) dopustí-li se takového činu ve velkém rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 269",
    "text": "Porušení chráněných průmyslových práv\n(1) Kdo neoprávněně zasáhne nikoli nepatrně do práv k chráněnému vynálezu, průmyslovému vzoru, užitnému vzoru nebo topografii polovodičového výrobku, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na šest měsíců až pět let, peněžitým trestem nebo propadnutím věci bude pachatel potrestán,\n\na) vykazuje-li čin uvedený v odstavci 1 znaky obchodní činnosti nebo jiného podnikání,\n\nb) získá-li takovým činem pro sebe nebo pro jiného značný prospěch, nebo\n\nc) dopustí-li se takového činu ve značném rozsahu.\n\n(3) Odnětím svobody na tři léta až osm let bude pachatel potrestán,\n\na) získá-li činem uvedeným v odstavci 1 pro sebe nebo pro jiného prospěch velkého rozsahu, nebo\n\nb) dopustí-li se takového činu ve velkém rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 270",
    "text": "Porušení autorského práva, práv souvisejících s právem autorským a práv k databázi\n(1) Kdo neoprávněně zasáhne nikoli nepatrně do zákonem chráněných práv k autorskému dílu, uměleckému výkonu, zvukovému či zvukově obrazovému záznamu, rozhlasovému nebo televiznímu vysílání, tiskové publikaci nebo databázi, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na šest měsíců až pět let, peněžitým trestem nebo propadnutím věci bude pachatel potrestán,\n\na) vykazuje-li čin uvedený v odstavci 1 znaky obchodní činnosti nebo jiného podnikání,\n\nb) získá-li takovým činem pro sebe nebo pro jiného značný prospěch nebo způsobí-li tím jinému značnou škodu, nebo\n\nc) dopustí-li se takového činu ve značném rozsahu.\n\n(3) Odnětím svobody na tři léta až osm let bude pachatel potrestán,\n\na) získá-li činem uvedeným v odstavci 1 pro sebe nebo pro jiného prospěch velkého rozsahu nebo způsobí-li tím jinému škodu velkého rozsahu, nebo\n\nb) dopustí-li se takového činu ve velkém rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 271",
    "text": "Padělání a napodobení díla výtvarného umění\n(1) Kdo padělá výtvarné autorské dílo nebo napodobí výtvarný projev jiného autora v úmyslu, aby nové dílo bylo považováno za původní dílo takového autora, bude potrestán odnětím svobody až na tři léta, zákazem činnosti nebo propadnutím věci.\n\n(2) Odnětím svobody na jeden rok až šest let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) získá-li takovým činem pro sebe nebo pro jiného značný prospěch, nebo\n\nc) dopustí-li se takového činu ve značném rozsahu.\n\n(3) Odnětím svobody na tři léta až deset let bude pachatel potrestán,\n\na) získá-li činem uvedeným v odstavci 1 pro sebe nebo pro jiného prospěch velkého rozsahu, nebo\n\nb) dopustí-li se takového činu ve velkém rozsahu.\n\nHLAVA VII\n\nTRESTNÉ ČINY OBECNĚ NEBEZPEČNÉ\nDíl 1\n\nTrestné činy obecně ohrožující"
  },
  {
    "zakon": "Zákon_40-2009_trestni_zakonik",
    "paragraf": "§ 272",
    "text": "Obecné ohrožení\n(1) Kdo úmyslně způsobí obecné nebezpečí tím, že vydá lidi v nebezpečí smrti nebo těžké újmy na zdraví nebo cizí majetek v nebezpečí škody velkého rozsahu tím, že zapříčiní požár nebo povodeň nebo škodlivý účinek výbušnin, plynu, elektřiny nebo jiných podobně nebezpečných látek nebo sil nebo se dopustí jiného podobného nebezpečného jednání, nebo\n\nkdo takové obecné nebezpečí zvýší anebo ztíží jeho odvrácení nebo zmírnění,\n\nbude potrestán odnětím svobody na tři léta až osm let.\n\n(2) Odnětím svobody na osm až patnáct let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin opětovně v krátké době,\n\nc) způsobí-li takovým činem škodu velkého rozsahu, nebo\n\nd) způsobí-li takovým činem těžkou újmu na zdraví nejméně dvou osob nebo smrt.\n\n(3) Odnětím svobody na dvanáct až dvacet let nebo výjimečným trestem bude pachatel potrestán,\n\na) způsobí-li činem uvedeným v odstavci 1 úmyslně smrt, nebo\n\nb) spáchá-li takový čin za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 273",
    "text": "Obecné ohrožení z nedbalosti\n(1) Kdo z nedbalosti způsobí obecné nebezpečí tím, že vydá lidi v nebezpečí smrti nebo těžké újmy na zdraví nebo cizí majetek v nebezpečí škody velkého rozsahu tím, že zapříčiní požár nebo povodeň nebo škodlivý účinek výbušnin, plynu, elektřiny nebo jiných podobně nebezpečných látek nebo sil nebo se dopustí jiného podobného nebezpečného jednání, nebo\n\nkdo z nedbalosti takové obecné nebezpečí zvýší nebo ztíží jeho odvrácení nebo zmírnění,\n\nbude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až pět let nebo zákazem činnosti bude pachatel potrestán,\n\na) způsobí-li činem uvedeným v odstavci 1 těžkou újmu na zdraví,\n\nb) spáchá-li takový čin proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona, nebo\n\nc) způsobí-li takovým činem značnou škodu.\n\n(3) Odnětím svobody na dvě léta až osm let nebo peněžitým trestem bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) způsobí-li činem uvedeným v odstavci 2 písm. b) škodu velkého rozsahu nebo těžkou újmu na zdraví.\n\n(4) Odnětím svobody na tři léta až deset let bude pachatel potrestán, způsobí-li činem uvedeným v odstavci 2 písm. b) smrt."
  },
  {
    "zakon": "Zákon_40-2009_trestni_zakonik",
    "paragraf": "§ 274",
    "text": "Ohrožení pod vlivem návykové látky\n(1) Kdo vykonává ve stavu vylučujícím způsobilost, který si přivodil vlivem návykové látky, zaměstnání nebo jinou činnost, při kterých by mohl ohrozit život nebo zdraví lidí nebo způsobit značnou škodu na majetku, bude potrestán odnětím svobody až na jeden rok, peněžitým trestem nebo zákazem činnosti.\n\n(2) Odnětím svobody na šest měsíců až tři léta, peněžitým trestem nebo zákazem činnosti bude pachatel potrestán,\n\na) způsobí-li činem uvedeným v odstavci 1 havárii, dopravní nebo jinou nehodu, jinému ublížení na zdraví nebo větší škodu na cizím majetku nebo jiný závažný následek,\n\nb) spáchá-li takový čin při výkonu zaměstnání nebo jiné činnosti, při kterých je vliv návykové látky zvlášť nebezpečný, zejména řídí-li hromadný dopravní prostředek, nebo\n\nc) byl-li za takový čin v posledních dvou letech odsouzen nebo z výkonu trestu odnětí svobody uloženého za takový čin propuštěn."
  },
  {
    "zakon": "Zákon_40-2009_trestni_zakonik",
    "paragraf": "§ 275",
    "text": "Porušení povinnosti při hrozivé tísni\nKdo zmaří nebo ztíží odvrácení nebo zmírnění hrozivé tísně, která přímo postihuje větší skupinu osob, tím, že bez závažného důvodu\n\na) odepře pomoc, která je mu podle zákona uložena nebo k níž se zavázal, nebo\n\nb) zmaří poskytnutí takové pomoci jinou osobou,\n\nbude potrestán odnětím svobody až na tři léta nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 276",
    "text": "Poškození a ohrožení provozu obecně prospěšného zařízení\n(1) Kdo úmyslně poškodí obecně prospěšné zařízení nebo ohrozí jeho provoz nebo využívání, bude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až šest let nebo peněžitým trestem bude pachatel potrestán,\n\na) zničí-li, odstraní-li nebo učiní-li neupotřebitelným obecně prospěšné zařízení,\n\nb) způsobí-li činem uvedeným v odstavci 1 poruchu provozu obecně prospěšného zařízení, nebo\n\nc) způsobí-li takovým činem značnou škodu.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 nebo 2 písm. a) škodu velkého rozsahu, nebo\n\nb) spáchá-li takový čin za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 277",
    "text": "Poškození a ohrožení provozu obecně prospěšného zařízení z nedbalosti\n(1) Kdo z hrubé nedbalosti zničí, poškodí, odstraní nebo učiní neupotřebitelným obecně prospěšné zařízení nebo ohrozí provoz obecně prospěšného zařízení, bude potrestán odnětím svobody až na jeden rok nebo zákazem činnosti.\n\n(2) Odnětím svobody až na tři léta bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) spáchá-li takový čin za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 278",
    "text": "Poškození geodetického bodu\n(1) Kdo úmyslně zničí, poškodí nebo učiní neupotřebitelnou značku\n\na) geodetického bodu základní geodynamické sítě,\n\nb) geodetického bodu referenční sítě nultého řádu,\n\nc) geodetického bodu referenční sítě doplněného nultého řádu,\n\nd) základního nivelačního geodetického bodu, nebo\n\ne) absolutního tíhového geodetického bodu,\n\nbude potrestán odnětím svobody až na dvě léta nebo peněžitým trestem.\n\n(2) Stejně bude potrestán, kdo úmyslně zničí, poškodí nebo učiní neupotřebitelným zařízení permanentní stanice pro příjem signálů globálních navigačních systémů České sítě permanentních stanic pro určování polohy."
  },
  {
    "zakon": "Zákon_40-2009_trestni_zakonik",
    "paragraf": "§ 279",
    "text": "Nedovolené ozbrojování\n(1) Kdo bez povolení vyrobí, sobě nebo jinému opatří nebo přechovává střelnou zbraň nebo její hlavní části nebo díly nebo ve větším množství střelivo nebo zakázaný doplněk zbraně, bude potrestán odnětím svobody až na dvě léta, zákazem činnosti nebo propadnutím věci.\n\n(2) Stejně bude potrestán,\n\nkdo uvede do střelbyschopného stavu znehodnocenou zbraň nebo na ní provede konstrukční změny směřující k jejímu uvedení do střelbyschopného stavu nebo na zbrani provede konstrukční změny směřující ke zvýšení její účinnosti, nebo\n\nkdo padělá, pozmění, zahlazuje nebo odstraňuje jedinečné označení střelné zbraně, které umožňuje její identifikaci.\n\n(3) Kdo bez povolení\n\na) vyrobí, sobě nebo jinému opatří nebo přechovává výbušninu v množství větším než malém, zbraň hromadně účinnou nebo součástky, jichž je k užití takové zbraně nezbytně třeba, nebo\n\nb) hromadí, vyrábí nebo sobě nebo jinému opatřuje zbraně nebo ve značném množství střelivo,\n\nbude potrestán odnětím svobody na šest měsíců až pět let.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 3 jako člen organizované skupiny,\n\nb) spáchá-li takový čin ve větším rozsahu, nebo\n\nc) spáchá-li takový čin za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 280",
    "text": "Vývoj, výroba a držení zakázaných bojových prostředků\n(1) Kdo vyrobí, doveze, vyveze, proveze, vyvíjí, přechovává nebo hromadí zbraně, bojové prostředky nebo výbušniny zakázané zákonem nebo mezinárodní smlouvou anebo s nimi jinak nakládá, bude potrestán odnětím svobody na dvě léta až osm let nebo propadnutím majetku.\n\n(2) Stejně bude potrestán, kdo provozy určené k vývoji, výrobě nebo skladování zbraní, bojových prostředků nebo výbušnin uvedených v odstavci 1 projektuje, staví nebo užívá.\n\n(3) Odnětím svobody na pět až dvanáct let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin ve větším rozsahu, nebo\n\nc) spáchá-li takový čin za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 281",
    "text": "Nedovolená výroba a držení radioaktivní látky a vysoce nebezpečné látky\n(1) Kdo bez povolení, byť i z hrubé nedbalosti, vyrobí, doveze, vyveze, proveze, přechovává anebo jinému obstará radioaktivní látku nebo vysoce nebezpečnou látku nebo předměty určené k její výrobě, bude potrestán odnětím svobody na jeden rok až pět let, peněžitým trestem nebo zákazem činnosti.\n\n(2) Odnětím svobody na dvě léta až deset let nebo propadnutím majetku bude pachatel potrestán,\n\na) způsobí-li činem uvedeným v odstavci 1 těžkou újmu na zdraví,\n\nb) spáchá-li takový čin ve větším rozsahu, nebo\n\nc) získá-li takovým činem pro sebe nebo pro jiného značný prospěch.\n\n(3) Odnětím svobody na osm až šestnáct let nebo propadnutím majetku bude pachatel potrestán,\n\na) způsobí-li činem uvedeným v odstavci 1 těžkou újmu na zdraví nejméně dvou osob nebo smrt,\n\nb) získá-li takovým činem pro sebe nebo pro jiného prospěch velkého rozsahu,\n\nc) spáchá-li takový čin jako člen organizované skupiny, nebo\n\nd) spáchá-li takový čin za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 281a",
    "text": "Vysoce nebezpečná látka\nVysoce nebezpečnou látkou se pro účely tohoto zákona rozumí látka zařazená do seznamu 1 v příloze Úmluvy o zákazu vývoje, výroby, hromadění zásob a použití chemických zbraní a o jejich zničení."
  },
  {
    "zakon": "Zákon_40-2009_trestni_zakonik",
    "paragraf": "§ 282",
    "text": "Nedovolená výroba a držení jaderného materiálu a zvláštního štěpného materiálu\n(1) Kdo bez povolení, byť i z hrubé nedbalosti, vyrobí, doveze, vyveze, proveze, přechovává anebo jinému obstará výchozí jaderný materiál nebo předměty určené k jeho výrobě, bude potrestán odnětím svobody na dva roky až deset let.\n\n(2) Kdo bez povolení, byť i z hrubé nedbalosti, vyrobí, doveze, vyveze, proveze, přechovává anebo jinému obstará zvláštní štěpný materiál nebo předměty určené k jeho výrobě, bude potrestán odnětím svobody na osm až patnáct let.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 283",
    "text": "Nedovolená výroba a jiné nakládání s omamnými a psychotropními látkami a s jedy\n(1) Kdo neoprávněně vyrobí, doveze, vyveze, proveze, nabídne, zprostředkuje, prodá nebo jinak jinému opatří nebo pro jiného přechovává omamnou nebo psychotropní látku, přípravek obsahující omamnou nebo psychotropní látku, prekursor nebo jed, bude potrestán odnětím svobody na jeden rok až pět let nebo peněžitým trestem.\n\n(2) Odnětím svobody na dvě léta až deset let nebo propadnutím majetku bude pachatel potrestán, spáchá-li čin uvedený v odstavci 1\n\na) jako člen organizované skupiny,\n\nb) ač byl za takový čin v posledních třech letech odsouzen nebo potrestán,\n\nc) ve značném rozsahu, nebo\n\nd) ve větším rozsahu vůči dítěti nebo v množství větším než malém vůči dítěti mladšímu patnácti let.\n\n(3) Odnětím svobody na osm až dvanáct let nebo propadnutím majetku bude pachatel potrestán,\n\na) způsobí-li činem uvedeným v odstavci 1 těžkou újmu na zdraví,\n\nb) spáchá-li takový čin v úmyslu získat pro sebe nebo pro jiného značný prospěch,\n\nc) spáchá-li takový čin ve velkém rozsahu, nebo\n\nd) spáchá-li takový čin ve větším rozsahu vůči dítěti mladšímu patnácti let.\n\n(4) Odnětím svobody na deset až osmnáct let nebo propadnutím majetku bude pachatel potrestán,\n\na) způsobí-li činem uvedeným v odstavci 1 těžkou újmu na zdraví nejméně dvou osob nebo smrt,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu, nebo\n\nc) spáchá-li takový čin ve spojení s organizovanou skupinou působící ve více státech.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 284",
    "text": "Přechovávání omamné a psychotropní látky a jedu\n(1) Kdo neoprávněně pro vlastní potřebu přechovává v množství větším než malém omamnou látku konopí, pryskyřici z konopí nebo psychotropní látku obsahující jakýkoli tetrahydrokanabinol, izomer nebo jeho stereochemickou variantu (THC), bude potrestán odnětím svobody až na jeden rok, zákazem činnosti nebo propadnutím věci.\n\n(2) Kdo neoprávněně pro vlastní potřebu přechovává jinou omamnou nebo psychotropní látku než uvedenou v odstavci 1 nebo jed v množství větším než malém, bude potrestán odnětím svobody až na dvě léta, zákazem činnosti nebo propadnutím věci.\n\n(3) Odnětím svobody na šest měsíců až pět let nebo peněžitým trestem bude pachatel potrestán, spáchá-li čin uvedený v odstavci 1 nebo 2 ve větším rozsahu.\n\n(4) Odnětím svobody na dvě léta až osm let bude pachatel potrestán, spáchá-li čin uvedený v odstavci 1 nebo 2 ve značném rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 285",
    "text": "Nedovolené pěstování rostlin obsahujících omamnou nebo psychotropní látku\n(1) Kdo neoprávněně pro vlastní potřebu pěstuje v množství větším než malém rostlinu konopí, bude potrestán odnětím svobody až na šest měsíců, peněžitým trestem nebo propadnutím věci.\n\n(2) Kdo neoprávněně pro vlastní potřebu pěstuje v množství větším než malém houbu nebo jinou rostlinu než uvedenou v odstavci 1 obsahující omamnou nebo psychotropní látku, bude potrestán odnětím svobody až na jeden rok, peněžitým trestem nebo propadnutím věci.\n\n(3) Odnětím svobody až na tři léta nebo peněžitým trestem bude pachatel potrestán, spáchá-li čin uvedený v odstavci 1 nebo 2 ve větším rozsahu.\n\n(4) Odnětím svobody na šest měsíců až pět let bude pachatel potrestán, spáchá-li čin uvedený v odstavci 1 nebo 2 ve značném rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 286",
    "text": "Výroba a držení předmětu k nedovolené výrobě omamné a psychotropní látky a jedu\n(1) Kdo vyrobí, sobě nebo jinému opatří anebo přechovává prekursor nebo jiný předmět určený k nedovolené výrobě omamné nebo psychotropní látky, přípravku, který obsahuje omamnou nebo psychotropní látku, nebo jedu, bude potrestán odnětím svobody až na pět let, peněžitým trestem, zákazem činnosti nebo propadnutím věci.\n\n(2) Odnětím svobody na dvě léta až deset let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin ve značném rozsahu,\n\nc) spáchá-li takový čin ve větším rozsahu vůči dítěti, nebo\n\nd) získá-li takovým činem pro sebe nebo pro jiného značný prospěch."
  },
  {
    "zakon": "Zákon_40-2009_trestni_zakonik",
    "paragraf": "§ 286a",
    "text": "Neoprávněná výroba a jiné nakládání se zařazenými psychoaktivními látkami\n(1) Kdo v množství větším než malém neoprávněně vyrobí, doveze, vyveze, proveze, nabídne, zprostředkuje, prodá nebo jinak jinému opatří nebo pro jiného přechovává zařazenou psychoaktivní látku, bude potrestán odnětím svobody až na dvě léta, peněžitým trestem nebo zákazem činnosti.\n\n(2) Odnětím svobody na šest měsíců až pět let, peněžitým trestem nebo zákazem činnosti bude pachatel potrestán,\n\na) způsobí-li činem uvedeným v odstavci 1 značnou škodu,\n\nb) způsobí-li činem uvedeným v odstavci 1 těžkou újmu na zdraví, nebo\n\nc) získá-li takovým činem pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 škodu velkého rozsahu,\n\nb) způsobí-li činem uvedeným v odstavci 1 těžkou újmu na zdraví nejméně dvou osob nebo smrt, nebo\n\nc) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 287",
    "text": "Šíření toxikomanie\n(1) Kdo svádí jiného ke zneužívání jiné návykové látky než alkoholu nebo psychomodulační látky nebo ho v tom podporuje anebo kdo zneužívání takové látky jinak podněcuje nebo šíří, bude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až pět let nebo peněžitým trestem bude pachatel potrestán, spáchá-li čin uvedený v odstavci 1\n\na) jako člen organizované skupiny,\n\nb) vůči dítěti, nebo\n\nc) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem.\n\n(3) Odnětím svobody na dvě léta až osm let bude pachatel potrestán, spáchá-li čin uvedený v odstavci 1 vůči dítěti mladšímu patnácti let."
  },
  {
    "zakon": "Zákon_40-2009_trestni_zakonik",
    "paragraf": "§ 288",
    "text": "Výroba a jiné nakládání s látkami s hormonálním účinkem\n(1) Kdo neoprávněně ve větším množství vyrobí, přechovává, doveze, vyveze, proveze, nabízí, prodá, jinému poskytne nebo podá látku s anabolickým nebo jiným hormonálním účinkem za jiným než léčebným účelem, nebo kdo vůči jinému použije metodu spočívající ve zvyšování přenosu kyslíku v lidském organismu nebo jinou metodu s dopingovým účinkem za jiným než léčebným účelem, bude potrestán odnětím svobody až na jeden rok.\n\n(2) Odnětím svobody na jeden rok až tři léta bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) spáchá-li takový čin vůči dítěti mladšímu patnácti let, nebo\n\nc) spáchá-li takový čin ve značném rozsahu vůči dítěti staršímu patnácti let.\n\n(3) Odnětím svobody na dvě léta až osm let bude pachatel potrestán,\n\na) způsobí-li činem uvedeným v odstavci 1 těžkou újmu na zdraví,\n\nb) spáchá-li takový čin v úmyslu získat pro sebe nebo pro jiného značný prospěch,\n\nc) spáchá-li takový čin ve značném rozsahu vůči dítěti mladšímu patnácti let,\n\nd) spáchá-li takový čin jako lékař nebo jiná způsobilá zdravotnická osoba.\n\n(4) Odnětím svobody na pět let až dvanáct let bude pachatel potrestán,\n\na) způsobí-li činem uvedeným v odstavci 1 těžkou újmu na zdraví nejméně dvou osob nebo smrt,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu, nebo\n\nc) spáchá-li takový čin ve spojení s organizovanou skupinou působící ve více státech."
  },
  {
    "zakon": "Zákon_40-2009_trestni_zakonik",
    "paragraf": "§ 289",
    "text": "Společné ustanovení\n(1) Zákon stanoví, co se považuje za omamné látky, psychotropní látky, přípravky obsahující omamnou nebo psychotropní látku, prekursory používané pro nezákonnou výrobu omamných nebo psychotropních látek.\n\n(2) Vláda nařízením stanoví, co se považuje za jedy ve smyslu § 283, 284 a 286.\n\n(3) Vláda nařízením stanoví, které rostliny nebo houby se považují za rostliny a houby obsahující omamnou nebo psychotropní látku podle § 285.\n\n(4) Vláda nařízením stanoví, co se považuje za látky s anabolickým a jiným hormonálním účinkem a jaké je větší množství ve smyslu § 288, a co se považuje za metodu spočívající ve zvyšování přenosu kyslíku v lidském organismu a jiné metody s dopingovým účinkem ve smyslu § 288.\n\nDíl 2\n\nTrestné činy ohrožující vzdušný dopravní prostředek, civilní plavidlo a pevnou plošinu"
  },
  {
    "zakon": "Zákon_40-2009_trestni_zakonik",
    "paragraf": "§ 290",
    "text": "Získání kontroly nad vzdušným dopravním prostředkem, civilním plavidlem a pevnou plošinou\n(1) Kdo na palubě vzdušného dopravního prostředku, civilního plavidla nebo na pevné plošině na pevninské mělčině v úmyslu získat nebo vykonávat kontrolu nad tímto vzdušným dopravním prostředkem, civilním plavidlem nebo pevnou plošinou,\n\na) užije proti jinému násilí nebo pohrůžky bezprostředního násilí,\n\nb) vyhrožuje jinému usmrcením, ublížením na zdraví nebo způsobením škody velkého rozsahu, nebo\n\nc) zneužije bezbrannosti jiného,\n\n\nbude potrestán odnětím svobody na osm až patnáct let nebo propadnutím majetku.\n\n(2) Odnětím svobody na dvanáct až dvacet let nebo výjimečným trestem, popřípadě vedle těchto trestů též propadnutím majetku bude pachatel potrestán,\n\na) způsobí-li činem uvedeným v odstavci 1 těžkou ujmu na zdraví nejméně dvou osob nebo smrt, nebo\n\nb) spáchá-li takový čin za stavu ohrožení státu nebo za válečného stavu.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 291",
    "text": "Ohrožení bezpečnosti vzdušného dopravního prostředku a civilního plavidla\nKdo sdělí nepravdivou informaci, která může ohrozit bezpečnost nebo provoz vzdušného dopravního prostředku za letu nebo civilního plavidla za plavby, bude potrestán odnětím svobody až na tři léta nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 292",
    "text": "Zavlečení vzdušného dopravního prostředku do ciziny\n(1) Kdo za účelem zavlečení vzdušného dopravního prostředku do ciziny se takového dopravního prostředku zmocní nebo neoprávněně užije takového dopravního prostředku, který mu byl svěřen, bude potrestán odnětím svobody na tři léta až deset let nebo propadnutím majetku.\n\n(2) Odnětím svobody na osm až patnáct let, popřípadě vedle tohoto trestu též propadnutím majetku, nebo výjimečným trestem, bude pachatel potrestán, způsobí-li činem uvedeným v odstavci 1 těžkou újmu na zdraví.\n\n(3) Odnětím svobody na dvanáct až dvacet let nebo výjimečným trestem, popřípadě vedle těchto trestů též propadnutím majetku bude pachatel potrestán,\n\na) způsobí-li činem uvedeným v odstavci 1 těžkou ujmu na zdraví nejméně dvou osob nebo smrt, nebo\n\nb) spáchá-li takový čin za stavu ohrožení státu nebo za válečného stavu.\n\n(4) Příprava je trestná.\n\nHLAVA VIII\n\nTRESTNÉ ČINY PROTI ŽIVOTNÍMU PROSTŘEDÍ"
  },
  {
    "zakon": "Zákon_40-2009_trestni_zakonik",
    "paragraf": "§ 293",
    "text": "Poškození a ohrožení životního prostředí\n(1) Kdo v rozporu s jiným právním předpisem úmyslně poškodí nebo ohrozí půdu, vodu, ovzduší nebo jinou složku životního prostředí, a to ve větším rozsahu nebo na větším území, nebo takovým způsobem, že tím může způsobit těžkou újmu na zdraví nebo smrt nebo je-li k odstranění následků takového jednání třeba vynaložit náklady ve značném rozsahu, nebo\n\nkdo úmyslně takové poškození nebo ohrožení složky životního prostředí zvýší nebo ztíží jeho odvrácení nebo zmírnění,\n\nbude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 opětovně,\n\nb) spáchá-li takový čin proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona,\n\nc) způsobí-li takovým činem trvalé nebo dlouhodobé poškození složky životního prostředí,\n\nd) je-li k odstranění následků takového činu třeba vynaložit náklady ve velkém rozsahu, nebo\n\ne) spáchá-li takový čin v úmyslu získat pro sebe nebo pro jiného značný prospěch.\n\n(3) Odnětím svobody na dvě léta až osm let bude pachatel potrestán, spáchá-li takový čin v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 294",
    "text": "Poškození a ohrožení životního prostředí z nedbalosti\n(1) Kdo v rozporu s jiným právním předpisem z hrubé nedbalosti poškodí nebo ohrozí půdu, vodu, ovzduší nebo jinou složku životního prostředí, a to ve větším rozsahu nebo na větším území, nebo takovým způsobem, že tím může způsobit těžkou újmu na zdraví nebo smrt anebo je-li k odstranění následků takového jednání třeba vynaložit náklady ve značném rozsahu, nebo\n\nkdo z hrubé nedbalosti takové poškození nebo ohrožení složky životního prostředí zvýší nebo ztíží jeho odvrácení nebo zmírnění,\n\nbude potrestán odnětím svobody až na šest měsíců nebo zákazem činnosti.\n\n(2) Odnětím svobody až na dvě léta nebo zákazem činnosti bude pachatel potrestán,\n\na) spáchá-li čin uvedený v odstavci 1 proto, že porušil důležitou povinnost vyplývající z jeho zaměstnání, povolání, postavení nebo funkce nebo uloženou mu podle zákona,\n\nb) způsobí-li takovým činem trvalé nebo dlouhodobé poškození složky životního prostředí, nebo\n\nc) je-li k odstranění následků takového činu třeba vynaložit náklady ve velkém rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 294a",
    "text": "Poškození vodního zdroje\nKdo, byť i z hrubé nedbalosti, způsobí poškození vodního zdroje, u něhož je stanoveno ochranné pásmo, tak, že tím zanikne nebo je značně oslaben důvod pro zvláštní ochranu vodního zdroje, bude potrestán odnětím svobody až na dvě léta."
  },
  {
    "zakon": "Zákon_40-2009_trestni_zakonik",
    "paragraf": "§ 295",
    "text": "Poškození lesa\n(1) Kdo, byť i z nedbalosti, těžbou lesních porostů nebo jinou činností provedenou v rozporu s jiným právním předpisem způsobí, byť i připojením k již existující holině, vznik holé seče nebo způsobí závažné poškození lesa na celkové větší ploše lesa nebo proředí lesní porost pod hranici zakmenění stanovené jiným právním předpisem na celkové větší ploše lesa, bude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až čtyři léta nebo zákazem činnosti bude pachatel potrestán,\n\na) spáchá-li čin uvedený v odstavci 1 opětovně, nebo\n\nb) vznikne-li těžbou nebo jinou činností uvedenou v odstavci 1 holá seč nebo proředění na celkové značné ploše lesa."
  },
  {
    "zakon": "Zákon_40-2009_trestni_zakonik",
    "paragraf": "§ 296",
    "text": "Společné ustanovení\n(1) Větším územím podle § 293 a 294 se rozumí území o rozloze nejméně tři hektary a v případě povrchových vod ve vodních útvarech, s výjimkou vodních toků, nejméně jeden hektar vodní plochy a u vodního toku nejméně dva kilometry jeho délky; jednotlivá zasažená území a délky vodního toku se sčítají.\n\n(2) Celkovou větší plochou lesa podle § 295 se rozumí plocha větší než jeden a půl hektaru a celkovou značnou plochou lesa se rozumí plocha větší než tři hektary.\n\n(3) Poškozením nebo ohrožením půdy, vody, ovzduší nebo jiné složky životního prostředí se rozumí i provozování zařízení, ve kterém je prováděna nebezpečná činnost nebo v němž se skladují nebo používají nebezpečné látky či směsi, bez povolení podle jiného právního předpisu."
  },
  {
    "zakon": "Zákon_40-2009_trestni_zakonik",
    "paragraf": "§ 297",
    "text": "Neoprávněné vypuštění znečišťujících látek\n(1) Kdo v rozporu s mezinárodní smlouvou, byť i z nedbalosti, vypustí nebo, ač je k tomu povinen, nezabrání vypuštění ropné, jedovaté kapalné nebo jiné obdobné znečišťující látky z lodi nebo jiného námořního plavidla, bude potrestán odnětím svobody na šest měsíců až tři léta, zákazem činnosti nebo propadnutím věci.\n\n(2) Odnětím svobody na jeden rok až pět let bude pachatel potrestán, spáchá-li čin uvedený v odstavci 1\n\na) jako člen organizované skupiny, nebo\n\nb) opětovně.\n\n(3) Odnětím svobody na dvě léta až osm let bude pachatel potrestán, způsobí-li činem uvedeným v odstavci 1\n\na) těžkou újmu na zdraví,\n\nb) závažné a rozsáhlé poškození jakosti vody, živočišných nebo rostlinných druhů nebo jejich částí, nebo\n\nc) poškození životního prostředí, k jehož odstranění je třeba vynaložit náklady ve velkém rozsahu.\n\n(4) Odnětím svobody na tři léta až deset let bude pachatel potrestán, způsobí-li činem uvedeným v odstavci 1 smrt."
  },
  {
    "zakon": "Zákon_40-2009_trestni_zakonik",
    "paragraf": "§ 298",
    "text": "Neoprávněné nakládání s odpady\n(1) Kdo, byť i z nedbalosti, poruší jiný právní předpis upravující nakládání s odpady tím, že přepraví odpad přes hranice státu bez oznámení nebo souhlasu příslušného orgánu veřejné moci, anebo v takovém oznámení nebo žádosti o souhlas nebo v připojených podkladech uvede nepravdivé nebo hrubě zkreslené údaje nebo podstatné údaje zamlčí, bude potrestán odnětím svobody až na jeden rok nebo zákazem činnosti.\n\n(2) Kdo, byť i z nedbalosti, v rozporu s jiným právním předpisem ukládá odpady nebo je odkládá, přepravuje nebo jinak s nimi nakládá, a tím způsobí poškození nebo ohrožení životního prostředí, k jehož odstranění je třeba vynaložit náklady ve značném rozsahu, bude potrestán odnětím svobody až na dvě léta nebo zákazem činnosti.\n\n(3) Odnětím svobody na šest měsíců až tři léta nebo zákazem činnosti bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) získá-li takovým činem pro sebe nebo pro jiného značný prospěch, nebo\n\nc) spáchá-li takový čin opětovně.\n\n(4) Odnětím svobody na jeden rok až pět let nebo peněžitým trestem bude pachatel potrestán,\n\na) získá-li činem uvedeným v odstavci 1 nebo 2 pro sebe nebo pro jiného prospěch velkého rozsahu, nebo\n\nb) týká-li se takový čin nebezpečného odpadu."
  },
  {
    "zakon": "Zákon_40-2009_trestni_zakonik",
    "paragraf": "§ 298a",
    "text": "Neoprávněná výroba a jiné nakládání s látkami poškozujícími ozonovou vrstvu\n(1) Kdo v rozporu s jiným právním předpisem, byť i z hrubé nedbalosti, vyrobí, doveze, vyveze, uvede na trh látku poškozující ozonovou vrstvu nebo s ní jinak nakládá, bude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody na šest měsíců až na tři léta bude pachatel potrestán,\n\na) spáchá-li čin uvedený v odstavci 1 opětovně,\n\nb) spáchá-li takový čin v úmyslu získat pro sebe nebo pro jiného značný prospěch, nebo\n\nc) spáchá takový čin ve značném rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 299",
    "text": "Neoprávněné nakládání s chráněnými volně žijícími živočichy a planě rostoucími rostlinami\n(1) Kdo v rozporu s jiným právním předpisem usmrtí, zničí, poškodí, odejme z přírody, zpracovává, doveze, vyveze, proveze, přechovává, nabízí, zprostředkuje, sobě nebo jinému opatří jedince zvláště chráněného druhu živočicha nebo rostliny nebo exemplář chráněného druhu a spáchá takový čin na více než dvaceti pěti kusech živočichů, rostlin nebo exemplářů, bude potrestán odnětím svobody až na tři léta, zákazem činnosti nebo propadnutím věci.\n\n(2) Stejně bude potrestán, kdo v rozporu s jiným právním předpisem usmrtí, zničí, poškodí, odejme z přírody, zpracovává, doveze, vyveze, proveze, přechovává, nabízí, zprostředkuje, sobě nebo jinému opatří jedince silně nebo kriticky ohroženého druhu živočicha nebo rostliny nebo exemplář druhu přímo ohroženého vyhubením nebo vyhynutím.\n\n(3) Odnětím svobody na šest měsíců až pět let, zákazem činnosti nebo propadnutím věci bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) spáchá-li takový čin v úmyslu získat pro sebe nebo pro jiného značný prospěch, nebo\n\nc) způsobí-li takovým činem dlouhodobé nebo nevratné poškození populace volně žijícího živočicha nebo planě rostoucí rostliny nebo místní populace nebo biotopu zvláště chráněného druhu živočicha nebo rostliny.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 ve spojení s organizovanou skupinou působící ve více státech,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu, nebo\n\nc) způsobí-li takovým činem dlouhodobé nebo nevratné poškození místní populace nebo biotopu kriticky ohroženého druhu živočicha nebo rostliny."
  },
  {
    "zakon": "Zákon_40-2009_trestni_zakonik",
    "paragraf": "§ 300",
    "text": "Neoprávněné nakládání s chráněnými volně žijícími živočichy a planě rostoucími rostlinami z nedbalosti\nKdo z hrubé nedbalosti poruší jiný právní předpis tím, že usmrtí, zničí, poškodí, odejme z přírody, zpracovává, opakovaně doveze, vyveze nebo proveze, přechovává, nabízí, zprostředkuje nebo sobě nebo jinému opatří jedince zvláště chráněného druhu živočicha nebo rostliny nebo exemplář chráněného druhu ve větším rozsahu než dvaceti pěti kusů nebo jedince kriticky ohroženého druhu živočicha nebo rostliny nebo exemplář druhu přímo ohroženého vyhubením nebo vyhynutím, bude potrestán odnětím svobody až na jeden rok, zákazem činnosti nebo propadnutím věci."
  },
  {
    "zakon": "Zákon_40-2009_trestni_zakonik",
    "paragraf": "§ 301",
    "text": "Poškození chráněných částí přírody\nKdo, byť i z hrubé nedbalosti, poruší jiný právní předpis tím, že poškodí nebo zničí památný strom, významný krajinný prvek, jeskyni, zvláště chráněné území, evropsky významnou lokalitu nebo ptačí oblast tak, že tím zanikne nebo je značně oslaben důvod pro ochranu takové části přírody, bude potrestán odnětím svobody až na tři léta, zákazem činnosti nebo propadnutím věci."
  },
  {
    "zakon": "Zákon_40-2009_trestni_zakonik",
    "paragraf": "§ 302",
    "text": "Týrání zvířat\n(1) Kdo týrá zvíře surovým nebo trýznivým způsobem, bude potrestán odnětím svobody na šest měsíců až na tři léta, zákazem činnosti nebo propadnutím věci.\n\n(2) Odnětím svobody na jeden rok až pět let nebo zákazem činnosti bude pachatel potrestán,\n\na) spáchá-li takový čin veřejně nebo na místě veřejnosti přístupném,\n\nb) spáchá-li takový čin jako člen organizované skupiny, nebo\n\nc) pokračuje-li v páchání takového činu po delší dobu.\n\n(3) Odnětím svobody na dvě léta až šest let bude pachatel potrestán,\n\na) spáchá-li čin uvedený v odstavci 1 na větším počtu zvířat,\n\nb) způsobí-li takovým činem týranému zvířeti trvalé následky na zdraví nebo smrt,\n\nc) spáchá-li čin uvedený v odstavci 1 zvlášť surovým nebo trýznivým způsobem, nebo\n\nd) spáchá-li takový čin opětovně."
  },
  {
    "zakon": "Zákon_40-2009_trestni_zakonik",
    "paragraf": "§ 302a",
    "text": "Chov zvířat v nevhodných podmínkách\n(1) Kdo chová větší počet zvířat v nevhodných podmínkách a tím ohrožuje jejich život nebo jim způsobuje značné útrapy, bude potrestán odnětím svobody až na jeden rok nebo zákazem činnosti.\n\n(2) Kdo chová zvířata v nevhodných podmínkách za účelem obchodu, anebo kdo kořistí z takového chovu, a tím ohrožuje jejich život nebo jim způsobuje značné útrapy, bude potrestán odnětím svobody na šest měsíců až čtyři léta nebo zákazem činnosti.\n\n(3) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 2 v úmyslu získat pro sebe nebo pro jiného značný prospěch,\n\nb) způsobí-li činem uvedeným v odstavci 1 nebo 2 trvalé následky či smrt zvířeti, nebo\n\nc) spáchá-li takový čin jako člen organizované skupiny.\n\n(4) Odnětím svobody na pět až deset let bude pachatel potrestán,\n\na) spáchá-li čin uvedený v odstavci 2 v úmyslu získat pro sebe nebo pro jiného prospěch velkého rozsahu,\n\nb) způsobí-li činem uvedeným v odstavci 1 nebo 2 trvalé následky či smrt většímu počtu zvířat, nebo\n\nc) spáchá-li takový čin ve spojení s organizovanou skupinou působící ve více státech."
  },
  {
    "zakon": "Zákon_40-2009_trestni_zakonik",
    "paragraf": "§ 303",
    "text": "Zanedbání péče o zvíře z nedbalosti\n(1) Kdo z hrubé nedbalosti zanedbá potřebnou péči o zvíře, které vlastní nebo o něž je povinen se z jiného důvodu starat, a způsobí mu tím trvalé následky na zdraví nebo smrt, bude potrestán odnětím svobody až na šest měsíců, zákazem činnosti nebo propadnutím věci.\n\n(2) Odnětím svobody až na dvě léta bude pachatel potrestán, způsobí-li činem uvedeným v odstavci 1 smrt nebo trvalé následky na zdraví většímu počtu zvířat."
  },
  {
    "zakon": "Zákon_40-2009_trestni_zakonik",
    "paragraf": "§ 304",
    "text": "Pytláctví\n(1) Kdo neoprávněně loví zvěř nebo ryby v hodnotě nikoli nepatrné nebo ukryje, na sebe nebo jiného převede nebo přechovává neoprávněně ulovenou zvěř nebo ryby v hodnotě nikoli nepatrné, bude potrestán odnětím svobody až na dvě léta, zákazem činnosti nebo propadnutím věci.\n\n(2) Odnětím svobody na šest měsíců až pět let, peněžitým trestem nebo propadnutím věci bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) získá-li takovým činem pro sebe nebo pro jiného větší prospěch,\n\nc) spáchá-li takový čin jako osoba, která má zvlášť uloženou povinnost chránit životní prostředí,\n\nd) spáchá-li takový čin zvlášť zavrženíhodným způsobem, hromadně účinným způsobem nebo v době hájení, nebo\n\ne) byl-li za takový čin v posledních třech letech odsouzen nebo potrestán."
  },
  {
    "zakon": "Zákon_40-2009_trestni_zakonik",
    "paragraf": "§ 305",
    "text": "Neoprávněná výroba, držení a jiné nakládání s léčivy a jinými látkami ovlivňujícími užitkovost hospodářských zvířat\n(1) Kdo neoprávněně vyrobí, doveze, vyveze, proveze, nabízí, zprostředkuje, prodá nebo jinak opatří nebo přechovává látku s thyreostatickými, gestagenními, androgenními, estrogenními nebo jinými hormonálními účinky, beta-agonisty nebo jinou látku určenou ke stimulaci užitkovosti hospodářských zvířat nebo přípravek obsahující takovou látku, bude potrestán odnětím svobody až na jeden rok, zákazem činnosti nebo propadnutím věci.\n\n(2) Stejně bude potrestán, kdo v rozporu s jiným právním předpisem používá léčiva za účelem zvýšení užitkovosti hospodářských zvířat nebo je za tím účelem vyrobí, doveze, vyveze, proveze, nabízí, zprostředkuje, prodá nebo jinak opatří nebo přechovává.\n\n(3) Odnětím svobody na šest měsíců až na tři léta bude pachatel potrestán, spáchá-li čin uvedený v odstavci 1 nebo 2\n\na) jako člen organizované skupiny,\n\nb) opětovně,\n\nc) v úmyslu získat pro sebe nebo pro jiného značný prospěch, nebo\n\nd) ve značném rozsahu.\n\n(4) Odnětím svobody na jeden rok až pět let bude pachatel potrestán, spáchá-li čin uvedený v odstavci 1 nebo 2\n\na) jako člen organizované skupiny působící ve více státech,\n\nb) v úmyslu získat pro sebe nebo pro jiného prospěch velkého rozsahu, nebo\n\nc) ve velkém rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 306",
    "text": "Šíření nakažlivé nemoci zvířat\n(1) Kdo, byť i z nedbalosti, způsobí nebo zvýší nebezpečí zavlečení nebo rozšíření nakažlivé nemoci zvířat v zájmových chovech, hospodářských zvířat nebo volně žijících zvířat, bude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody na šest měsíců až tři léta bude pachatel potrestán, způsobí-li činem uvedeným v odstavci 1 rozšíření takové nemoci."
  },
  {
    "zakon": "Zákon_40-2009_trestni_zakonik",
    "paragraf": "§ 307",
    "text": "Šíření nakažlivé nemoci a škůdce užitkových rostlin\n(1) Kdo, byť i z nedbalosti, způsobí nebo zvýší nebezpečí zavlečení nebo rozšíření nakažlivé nemoci nebo škůdce užitkových rostlin, bude potrestán odnětím svobody až na jeden rok, zákazem činnosti nebo propadnutím věci.\n\n(2) Odnětím svobody na šest měsíců až tři léta bude pachatel potrestán, způsobí-li činem uvedeným v odstavci 1 rozšíření takové nemoci nebo takového škůdce."
  },
  {
    "zakon": "Zákon_40-2009_trestni_zakonik",
    "paragraf": "§ 308",
    "text": "Společné ustanovení\nVláda nařízením stanoví, které nemoci zvířat a rostlin se považují za nakažlivé ve smyslu § 306 a 307 a na které škůdce se vztahuje ustanovení § 307.\n\nHLAVA IX\n\nTRESTNÉ ČINY PROTI ČESKÉ REPUBLICE, CIZÍMU STÁTU A MEZINÁRODNÍ ORGANIZACI\nDíl 1\n\nTrestné činy proti základům České republiky, cizího státu a mezinárodní organizace"
  },
  {
    "zakon": "Zákon_40-2009_trestni_zakonik",
    "paragraf": "§ 309",
    "text": "Vlastizrada\n(1) Občan České republiky, který ve spojení s cizí mocí nebo s cizím činitelem spáchá trestný čin rozvracení republiky (§ 310), teroristického útoku (§ 311), teroru (§ 312) nebo sabotáže (§ 314), bude potrestán odnětím svobody na patnáct až dvacet let, popřípadě vedle tohoto trestu též propadnutím majetku, nebo výjimečným trestem.\n\n(2) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 310",
    "text": "Rozvracení republiky\n(1) Kdo v úmyslu rozvrátit ústavní zřízení, územní celistvost nebo obranyschopnost České republiky anebo zničit její samostatnost se účastní násilných akcí proti České republice nebo jejím orgánům, bude potrestán odnětím svobody na osm až dvanáct let, popřípadě vedle tohoto trestu též propadnutím majetku.\n\n(2) Odnětím svobody na dvanáct až dvacet let, popřípadě vedle tohoto trestu též propadnutím majetku, nebo výjimečným trestem bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) způsobí-li takovým činem těžkou újmu na zdraví nejméně dvou osob nebo smrt,\n\nc) způsobí-li takovým činem škodu velkého rozsahu,\n\nd) způsobí-li takovým činem závažné ohrožení mezinárodního postavení České republiky, nebo\n\ne) spáchá-li takový čin za stavu ohrožení státu nebo za válečného stavu.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 311",
    "text": "Teroristický útok\n(1) Kdo v úmyslu poškodit ústavní zřízení nebo obranyschopnost České republiky, narušit nebo zničit základní politickou, hospodářskou nebo sociální strukturu České republiky nebo mezinárodní organizace, závažným způsobem zastrašit obyvatelstvo nebo protiprávně přinutit vládu nebo jiný orgán veřejné moci nebo mezinárodní organizaci, aby něco konala, opominula nebo trpěla,\n\na) zničí nebo poškodí ve větší míře veřejné prostranství, majetek nebo veřejné zařízení, dopravní nebo telekomunikační systém, pevnou plošinu na pevninské mělčině, energetické, vodárenské, zdravotnické nebo jiné důležité zařízení, včetně počítačového systému, na jehož fungování takové zařízení, systém nebo plošina závisejí, s cílem vydat majetek v nebezpečí škody velkého rozsahu,\n\nb) naruší nebo přeruší dodávku vody, elektrické energie nebo jiného základního přírodního zdroje s cílem vydat majetek v nebezpečí škody velkého rozsahu,\n\nc) zmocní se letadla, lodi, jiného prostředku osobní či nákladní dopravy nebo pevné plošiny na pevninské mělčině nebo nad takovým dopravním prostředkem nebo pevnou plošinou vykonává kontrolu anebo zničí nebo vážně poškodí navigační zařízení nebo ve větším rozsahu zasahuje do jeho provozu anebo sdělí důležitou nepravdivou informaci, čímž vydá majetek v nebezpečí škody velkého rozsahu,\n\nd) vydá cizí majetek v nebezpečí škody velkého rozsahu tím, že způsobí požár nebo povodeň nebo škodlivý účinek výbušnin, plynu, elektřiny nebo jiných podobně nebezpečných látek nebo sil nebo se dopustí jiného podobného nebezpečného jednání, nebo takové nebezpečí zvýší nebo ztíží jeho odvrácení nebo zmírnění, nebo\n\ne) vložením nebo přenosem dat do počítačového systému nebo na nosič informací, učiněním jiného zásahu do programového nebo technického vybavení počítačového systému nebo jiného technického zařízení pro zpracování dat anebo vymazáním nebo jiným zničením, poškozením, změněním nebo potlačením dat uložených v počítačovém systému nebo na nosiči informací, snížením jejich kvality nebo učiněním jich neupotřebitelnými provede útok proti počítačovému systému, jehož narušení by mělo závažný dopad na fungování státu, zdraví osob, bezpečnost, hospodářství nebo zajištění základních životních potřeb obyvatel, útok s dopadem na větší počet počítačových systémů s využitím počítačového programu vytvořeného nebo přizpůsobeného pro takový útok anebo útok, kterým způsobí značnou škodu,\n\nbude potrestán odnětím svobody na tři až dvanáct let, popřípadě vedle tohoto trestu též propadnutím majetku.\n\n(2) Kdo v úmyslu poškodit ústavní zřízení nebo obranyschopnost České republiky, narušit nebo zničit základní politickou, hospodářskou nebo sociální strukturu České republiky nebo mezinárodní organizace, závažným způsobem zastrašit obyvatelstvo nebo protiprávně přinutit vládu nebo jiný orgán veřejné moci nebo mezinárodní organizaci, aby něco konala, opominula nebo trpěla,\n\na) provede útok ohrožující život nebo zdraví člověka s cílem způsobit smrt nebo těžkou újmu na zdraví,\n\nb) zmocní se rukojmí nebo provede únos,\n\nc) zničí nebo poškodí ve větší míře veřejné prostranství, majetek nebo veřejné zařízení, dopravní nebo telekomunikační systém, pevnou plošinu na pevninské mělčině, energetické, vodárenské, zdravotnické nebo jiné důležité zařízení, včetně počítačového systému, na jehož fungování takové zařízení, systém nebo plošina závisejí, s cílem ohrozit tím lidské životy nebo bezpečnost takového prostranství, zařízení, systému nebo plošiny,\n\nd) naruší nebo přeruší dodávku vody, elektrické energie nebo jiného základního přírodního zdroje s cílem ohrozit tím lidské životy,\n\ne) zmocní se letadla, lodi, jiného prostředku osobní či nákladní dopravy nebo pevné plošiny na pevninské mělčině nebo nad takovým dopravním prostředkem nebo pevnou plošinou vykonává kontrolu anebo zničí nebo vážně poškodí navigační zařízení nebo ve větším rozsahu zasahuje do jeho provozu anebo sdělí důležitou nepravdivou informaci, čímž ohrozí život nebo zdraví lidí nebo bezpečnost takového dopravního prostředku,\n\nf) vyrábí nebo jinak získá, přechovává, dováží, přepravuje, vyváží či jinak dodává nebo užije výbušninu, jaderný materiál, jadernou, biologickou, chemickou nebo jinou zbraň, bojový prostředek nebo materiál obdobné povahy, anebo provádí výzkum a vývoj jaderné, biologické, chemické nebo jiné zbraně nebo bojového prostředku nebo výbušniny, nebo\n\ng) vydá lidi v obecné nebezpečí smrti nebo těžké újmy na zdraví tím, že způsobí požár nebo povodeň nebo škodlivý účinek výbušnin, plynu, elektřiny nebo jiných podobně nebezpečných látek nebo sil nebo se dopustí jiného podobného nebezpečného jednání, nebo takové obecné nebezpečí zvýší nebo ztíží jeho odvrácení nebo zmírnění,\n\nbude potrestán odnětím svobody na pět až patnáct let, popřípadě vedle tohoto trestu též propadnutím majetku.\n\n(3) Odnětím svobody na dvanáct až dvacet let, popřípadě vedle tohoto trestu též propadnutím majetku, nebo výjimečným trestem bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem těžkou újmu na zdraví nebo smrt,\n\nc) způsobí-li takovým činem, že větší počet lidí zůstal bez přístřeší,\n\nd) způsobí-li takovým činem škodu velkého rozsahu,\n\ne) získá-li takovým činem pro sebe nebo pro jiného prospěch velkého rozsahu,\n\nf) ohrozí-li takovým činem závažně mezinárodní postavení České republiky nebo postavení mezinárodní organizace, jejíž je Česká republika členem, nebo\n\ng) spáchá-li takový čin za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 312",
    "text": "Teror\n(1) Kdo v úmyslu poškodit ústavní zřízení České republiky jiného úmyslně usmrtí, bude potrestán odnětím svobody na patnáct až dvacet let, popřípadě vedle tohoto trestu též propadnutím majetku, nebo výjimečným trestem.\n\n(2) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 312a",
    "text": "Účast na teroristické skupině\n(1) Kdo založí teroristickou skupinu nebo kdo se činnosti teroristické skupiny účastní, bude potrestán odnětím svobody na tři až dvanáct let, popřípadě vedle tohoto trestu též propadnutím majetku.\n\n(2) Odnětím svobody na pět až patnáct let, popřípadě vedle tohoto trestu též propadnutím majetku, bude pachatel potrestán, spáchá-li čin uvedený v odstavci 1\n\na) jako vedoucí činitel nebo představitel teroristické skupiny, nebo\n\nb) jako zakladatel nebo člen teroristické skupiny, která naplňuje znaky organizované zločinecké skupiny.\n\n(3) Odnětím svobody na dvanáct až dvacet let, popřípadě vedle tohoto trestu též propadnutím majetku, bude pachatel potrestán, spáchá-li čin uvedený v odstavci 1\n\na) jako vedoucí činitel nebo představitel teroristické skupiny, která naplňuje znaky organizované zločinecké skupiny, nebo\n\nb) za stavu ohrožení státu nebo za válečného stavu.\n\n(4) Ustanovení § 107 a 108 se na pachatele činu uvedeného v odstavcích 1 až 3 neužijí."
  },
  {
    "zakon": "Zákon_40-2009_trestni_zakonik",
    "paragraf": "§ 312b",
    "text": "Zvláštní ustanovení o účinné lítosti\n\nKdo spáchá čin uvedený v § 312a, není trestný, učinil-li o teroristické skupině oznámení státnímu zástupci nebo policejnímu orgánu v době, kdy nebezpečí, které vzniklo zájmu chráněnému tímto zákonem z jiného činu teroristické skupiny, než je uveden v § 312a, mohlo být ještě odstraněno. Voják může takové oznámení učinit i nadřízenému."
  },
  {
    "zakon": "Zákon_40-2009_trestni_zakonik",
    "paragraf": "§ 312c",
    "text": "Beztrestnost agenta\n(1) Policista plnící úkoly jako agent podle jiného právního předpisu (dále jen „agent“), který se účastní činnosti teroristické skupiny, není pro trestný čin účasti na teroristické skupině podle § 312a trestný, jestliže se takového činu dopustil s cílem odhalit pachatele trestné činnosti spáchané členy teroristické skupiny, ve spojení s teroristickou skupinou nebo ve prospěch teroristické skupiny anebo jejímu spáchání předejít.\n\n(2) Agent, který se účastní činnosti teroristické skupiny nebo takovou skupinu podporuje, není trestný pro trestný čin rvačky podle § 158 odst. 1, obchodování s lidmi (§ 168), svěření dítěte do moci jiného (§ 169), porušování domovní svobody (§ 178), poškození cizích práv (§ 181), porušení tajemství dopravovaných zpráv (§ 182), kuplířství (§ 189), šíření pornografie (§ 191), výroby a jiného nakládání s dětskou pornografií (§ 192), zneužití dítěte k výrobě pornografie (§ 193), krádeže (§ 205), zpronevěry (§ 206), neoprávněného užívání cizí věci (§ 207), provozování nepoctivých her a sázek (§ 213), legalizace výnosů z trestné činnosti (§ 216), pletichy v insolvenčním řízení (§ 226), porušení povinnosti učinit pravdivé prohlášení o majetku (§ 227), poškození cizí věci (§ 228), padělání a pozměnění peněz (§ 233), neoprávněného opatření, padělání a pozměnění platebního prostředku (§ 234), udávání padělaných a pozměněných peněz (§ 235), výroby a držení padělatelského náčiní a zařízení určeného k neoprávněnému získání platebního prostředku (§ 236), neoprávněné výroby peněz (§ 237), porušení předpisů o nálepkách a jiných předmětech k označení zboží (§ 244), padělání a pozměnění předmětů k označení zboží pro daňové účely a předmětů dokazujících splnění poplatkové povinnosti (§ 245), porušení zákazů v době nouzového stavu v devizovém hospodářství (§ 247), neoprávněného podnikání (§ 251), neoprávněného provozování hazardní hry (§ 252), zjednání výhody při zadání veřejné zakázky, při veřejné soutěži a veřejné dražbě (§ 256), pletichy při zadání veřejné zakázky a při veřejné soutěži (§ 257), pletichy při veřejné dražbě (§ 258), porušení předpisů o oběhu zboží ve styku s cizinou (§ 261), porušení předpisů o kontrole vývozu zboží a technologií dvojího užití (§ 262), porušení povinností při vývozu zboží a technologií dvojího užití (§ 263), zkreslení údajů a nevedení podkladů ohledně vývozu zboží a technologií dvojího užití (§ 264), provedení zahraničního obchodu s vojenským materiálem bez povolení nebo licence (§ 265), porušení povinnosti v souvislosti s vydáním povolení a licence pro zahraniční obchod s vojenským materiálem (§ 266), zkreslení údajů a nevedení podkladů ohledně zahraničního obchodu s vojenským materiálem (§ 267), poškození a ohrožení provozu obecně prospěšného zařízení (§ 276), nedovoleného ozbrojování (§ 279), vývoje, výroby a držení zakázaných bojových prostředků (§ 280), nedovolené výroby a držení radioaktivní látky a vysoce nebezpečné látky (§ 281), nedovolené výroby a držení jaderného materiálu a zvláštního štěpného materiálu (§ 282), nedovolené výroby a jiného nakládání s omamnými a psychotropními látkami a s jedy (§ 283), přechovávání omamné a psychotropní látky a jedu (§ 284), nedovoleného pěstování rostlin obsahujících omamnou nebo psychotropní látku (§ 285), výroby a držení předmětu k nedovolené výrobě omamné a psychotropní látky a jedu (§ 286), výroby a jiného nakládání s látkami s hormonálním účinkem (§ 288), neoprávněného nakládání s odpady (§ 298), neoprávněného nakládání s chráněnými volně žijícími živočichy a planě rostoucími rostlinami (§ 299), financování terorismu (§ 312d), podpory a propagace terorismu (§ 312e), vyhrožování teroristickým trestným činem (§ 312f), zneužití pravomoci úřední osoby (§ 329), přijetí úplatku (§ 331), podplacení (§ 332), nepřímého úplatkářství podle § 333 odst. 2, organizování a umožnění nedovoleného překročení státní hranice (§ 340), napomáhání k neoprávněnému pobytu na území republiky (§ 341), padělání a pozměnění veřejné listiny (§ 348), nebezpečného vyhrožování (§ 353), hanobení národa, rasy, etnické nebo jiné skupiny (§ 355), podněcování k nenávisti vůči skupině osob nebo k omezování jejich práv a svobod (§ 356) nebo výtržnictví (§ 358), jestliže se takového činu dopustil s cílem odhalit pachatele trestné činnosti spáchané členy teroristické skupiny, ve spojení s teroristickou skupinou nebo ve prospěch teroristické skupiny anebo jejímu spáchání předejít.\n\n(3) Beztrestným se nestává agent, který teroristickou skupinu založil nebo zosnoval, anebo agent, který je vedoucím činitelem nebo představitelem teroristické skupiny."
  },
  {
    "zakon": "Zákon_40-2009_trestni_zakonik",
    "paragraf": "§ 312d",
    "text": "Financování terorismu\n(1) Kdo sám nebo prostřednictvím jiného finančně nebo materiálně podporuje teroristickou skupinu, jejího člena, teroristu nebo spáchání teroristického trestného činu, trestného činu podpory a propagace terorismu (§ 312e) nebo vyhrožování teroristickým trestným činem (§ 312f) anebo shromažďuje finanční prostředky nebo jiné věci v úmyslu, aby jich bylo takto užito, bude potrestán odnětím svobody na tři léta až dvanáct let, popřípadě vedle tohoto trestu též propadnutím majetku.\n\n(2) Odnětím svobody na pět až patnáct let, popřípadě vedle tohoto trestu též propadnutím majetku, bude pachatel potrestán, spáchá-li čin uvedený v odstavci 1\n\na) jako člen organizované skupiny,\n\nb) za stavu ohrožení státu nebo za válečného stavu, nebo\n\nc) ve velkém rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 312e",
    "text": "Podpora a propagace terorismu\n(1) Kdo veřejně podněcuje ke spáchání teroristického trestného činu, nebo\n\nkdo veřejně schvaluje spáchaný teroristický trestný čin nebo pro něj veřejně vychvaluje jeho pachatele,\n\nbude potrestán odnětím svobody na dvě léta až deset let.\n\n(2) Odnětím svobody na tři léta až dvanáct let, popřípadě vedle tohoto trestu též propadnutím majetku, bude potrestán,\n\na) kdo ke spáchání teroristického trestného činu nebo trestného činu účasti na teroristické skupině (§ 312a) zjedná jiného,\n\nb) kdo jinému poskytne informace nebo výcvik týkající se výroby nebo používání výbušnin, zbraní, nebezpečných látek nebo materiálů obdobné povahy anebo jiných obdobných metod nebo technik pro účely spáchání teroristického trestného činu,\n\nc) kdo získá informace nebo si osvojí dovednosti týkající se výroby nebo používání výbušnin, zbraní, nebezpečných látek nebo materiálů obdobné povahy anebo jiných obdobných metod nebo technik za účelem spáchání teroristického trestného činu, nebo\n\nd) kdo sám nebo prostřednictvím jiného za spáchání teroristického trestného činu poskytne nebo slíbí odměnu nebo odškodnění jinému nebo pro jiného anebo na takovou odměnu nebo odškodnění pořádá sbírku.\n\n(3) Stejně jako v odstavci 2 bude potrestán,\n\na) kdo cestuje do jiného státu nebo do České republiky za účelem spáchání teroristického trestného činu, trestného činu účasti na teroristické skupině (§ 312a), vyhrožování teroristickým trestným činem (§ 312f) nebo trestného činu uvedeného v odstavci 2 písm. b) nebo c), nebo\n\nb) kdo pro jiného takové cestování organizuje, jiného k němu navádí anebo jinému umožní nebo usnadní takto cestovat.\n\n(4) Odnětím svobody na pět až patnáct let, popřípadě vedle tohoto trestu též propadnutím majetku, bude pachatel potrestán,\n\na) spáchá-li čin uvedený v odstavci 1 nebo 2 písm. b) nebo d) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem,\n\nb) spáchá-li čin uvedený v odstavci 1, 2 nebo 3 jako člen organizované skupiny,\n\nc) spáchá-li čin uvedený v odstavci 1, 2 nebo 3 za stavu ohrožení státu nebo za válečného stavu, nebo\n\nd) spáchá-li čin uvedený v odstavci 2 písm. a) nebo b) vůči dítěti."
  },
  {
    "zakon": "Zákon_40-2009_trestni_zakonik",
    "paragraf": "§ 312f",
    "text": "Vyhrožování teroristickým trestným činem\n(1) Kdo vyhrožuje spácháním teroristického trestného činu, bude potrestán odnětím svobody na tři léta až dvanáct let, popřípadě vedle tohoto trestu též propadnutím majetku.\n\n(2) Odnětím svobody na pět až patnáct let, popřípadě vedle tohoto trestu propadnutím majetku, bude pachatel potrestán, spáchá-li čin uvedený v odstavci 1\n\na) jako člen organizované skupiny,\n\nb) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem,\n\nc) se zbraní, nebo\n\nd) za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 313",
    "text": "Společné ustanovení\nOchrana podle § 311 a 312 se poskytuje též cizímu státu."
  },
  {
    "zakon": "Zákon_40-2009_trestni_zakonik",
    "paragraf": "§ 314",
    "text": "Sabotáž\n(1) Kdo v úmyslu poškodit ústavní zřízení nebo obranyschopnost České republiky anebo poškodit mezinárodní organizaci zneužije svého zaměstnání, povolání, postavení nebo své funkce nebo se dopustí jiného jednání k tomu, aby\n\na) mařil nebo ztěžoval plnění důležitého úkolu mezinárodní organizace, orgánu veřejné moci, ozbrojených sil nebo bezpečnostního sboru, hospodářské organizace nebo jiné instituce, nebo\n\nb) způsobil v činnosti takového orgánu anebo takové organizace nebo instituce poruchu nebo jinou závažnou škodu,\n\nbude potrestán odnětím svobody na tři léta až deset let, popřípadě vedle tohoto trestu též propadnutím majetku.\n\n(2) Odnětím svobody na osm až dvanáct let, popřípadě vedle tohoto trestu též propadnutím majetku bude pachatel potrestán,\n\na) spáchá-li čin uvedený v odstavci 1 jako člen organizované skupiny, nebo\n\nb) spáchá-li takový čin za stavu ohrožení státu nebo za válečného stavu.\n\n(3) Odnětím svobody na deset až dvacet let, popřípadě vedle tohoto trestu též propadnutím majetku, nebo výjimečným trestem bude pachatel potrestán,\n\na) způsobí-li činem uvedeným v odstavci 1 těžkou újmu na zdraví nejméně dvou osob nebo smrt,\n\nb) způsobí-li takovým činem škodu velkého rozsahu,\n\nc) ohrozí-li takovým činem závažně mezinárodní postavení České republiky nebo postavení mezinárodní organizace, jejíž je Česká republika členem, nebo\n\nd) zorganizuje-li takový čin za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 315",
    "text": "Zneužití zastupování státu a mezinárodní organizace\n(1) Kdo v úmyslu poškodit ústavní zřízení, územní celistvost nebo obranyschopnost České republiky anebo zničit její samostatnost anebo poškodit mezinárodní organizaci, ač je pověřen zastupovat Českou republiku nebo mezinárodní organizaci, jejíž je Česká republika členem, nebo vyjednávat s cizí mocí anebo jinak chránit zájmy České republiky nebo mezinárodní organizace, jejíž je Česká republika členem, při jednání s osobou, která zastupuje zájmy cizí moci, zneužije své pravomoci jednat za Českou republiku nebo uvedenou mezinárodní organizaci, bude potrestán odnětím svobody na tři léta až deset let.\n\n(2) Stejně bude potrestán, kdo v takovém úmyslu předstírá, že je pověřenou osobou a vstoupí v jednání o důležité záležitosti České republiky nebo mezinárodní organizace, jejíž je Česká republika členem, s osobou, která zastupuje zájmy cizí moci.\n\n(3) Odnětím svobody na osm až dvanáct let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem závažné ohrožení mezinárodního postavení České republiky nebo postavení mezinárodní organizace, jejíž je Česká republika členem, nebo\n\nc) spáchá-li takový čin za stavu ohrožení státu nebo za válečného stavu.\n\n(4) Příprava je trestná.\n\nDíl 2\n\nTrestné činy proti bezpečnosti České republiky, cizího státu a mezinárodní organizace"
  },
  {
    "zakon": "Zákon_40-2009_trestni_zakonik",
    "paragraf": "§ 316",
    "text": "Vyzvědačství\n(1) Kdo vyzvídá informaci utajovanou podle jiného právního předpisu, jejíž zneužití může vážným způsobem ohrozit nebo poškodit ústavní zřízení, svrchovanost, územní celistvost, obranu a bezpečnost České republiky nebo jiného státu anebo obranu a bezpečnost mezinárodní organizace, k ochraně jejichž zájmů v uvedených oblastech se Česká republika zavázala, s cílem vyzradit ji cizí moci,\n\nkdo s takovým cílem sbírá údaje obsahující utajovanou informaci, nebo\n\nkdo takovou utajovanou informaci cizí moci úmyslně vyzradí,\n\nbude potrestán odnětím svobody na dvě léta až osm let.\n\n(2) Stejně bude potrestán, kdo umožní nebo usnadní činnost pachateli činu uvedeného v odstavci 1 nebo organizaci, jejímž cílem je vyzvídat utajované informace.\n\n(3) Odnětím svobody na osm až patnáct let bude pachatel potrestán,\n\na) spáchá-li čin uvedený v odstavci 1 nebo 2 jako člen organizace, jejímž cílem je vyzvídat utajované informace,\n\nb) spáchá-li takový čin, ačkoli mu byla ochrana utajovaných informací zvlášť uložena,\n\nc) získá-li takovým činem pro sebe nebo pro jiného značný prospěch nebo spáchá-li takový čin ve značném rozsahu, nebo\n\nd) týká-li se takový čin utajované informace v jiném právním předpisu klasifikované stupněm utajení „Přísně tajné“.\n\n(4) Odnětím svobody na dvanáct až dvacet let nebo výjimečným trestem bude pachatel potrestán, spáchá-li čin uvedený v odstavci 1 nebo 2 za stavu ohrožení státu nebo za válečného stavu.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 317",
    "text": "Ohrožení utajované informace\n(1) Kdo vyzvídá informaci utajovanou podle jiného právního předpisu s cílem vyzradit ji nepovolané osobě, kdo s takovým cílem sbírá údaje obsahující utajovanou informaci nebo kdo takovou utajovanou informaci nepovolané osobě úmyslně vyzradí, bude potrestán odnětím svobody až na tři léta nebo zákazem činnosti.\n\n(2) Odnětím svobody na dvě léta až osm let bude pachatel potrestán,\n\na) vyzradí-li úmyslně nepovolané osobě utajovanou informaci v jiném právním předpisu klasifikovanou stupněm utajení „Přísně tajné“ nebo „Tajné“,\n\nb) spáchá-li čin uvedený v odstavci 1, ačkoli mu ochrana utajovaných informací byla zvlášť uložena, nebo\n\nc) získá-li takovým činem pro sebe nebo pro jiného značný prospěch nebo způsobí-li značnou škodu nebo jiný zvlášť závažný následek.\n\n(3) Odnětím svobody na pět až dvanáct let bude pachatel potrestán,\n\na) týká-li se čin uvedený v odstavci 1 utajované informace z oblasti zabezpečení obranyschopnosti České republiky klasifikované v jiném právním předpisu stupněm utajení „Přísně tajné“, nebo\n\nb) spáchá-li takový čin za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 318",
    "text": "Ohrožení utajované informace z nedbalosti\nKdo z nedbalosti způsobí vyzrazení utajované informace v jiném právním předpisu klasifikované stupněm utajení „Přísně tajné“ nebo „Tajné“, bude potrestán odnětím svobody až na tři léta nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 318a",
    "text": "Neoprávněná činnost pro cizí moc\n(1) Odnětím svobody na jeden rok až pět let bude potrestán\n\na) ten, kdo v úmyslu ohrozit nebo poškodit ústavní zřízení, svrchovanost, územní celistvost, obranu nebo bezpečnost České republiky anebo obranu nebo bezpečnost mezinárodní organizace, k ochraně jejíchž zájmů se Česká republika zavázala, vykonává na území České republiky činnost pro cizí moc,\n\nb) ten, kdo naruší svrchovanost České republiky tím, že na jejím území pro cizí moc sleduje jiného zpravodajskými prostředky, nebo\n\nc) občan České republiky nebo osoba bez státní příslušnosti, která má na jejím území povolen trvalý pobyt, jež v úmyslu uvedeném v písmenu a) vykonává mimo území České republiky činnost pro cizí moc.\n\n(2) Odnětím svobody na dvě léta až osm let bude pachatel potrestán,\n\na) získá-li činem uvedeným v odstavci 1 pro sebe nebo pro jiného značný prospěch nebo spáchá-li takový čin ve značném rozsahu, nebo\n\nb) způsobí-li činem uvedeným v odstavci 1 značnou škodu nebo jiný zvlášť závažný následek.\n\n(3) Odnětím svobody na pět až dvanáct let bude pachatel potrestán,\n\na) získá-li činem uvedeným v odstavci 1 pro sebe nebo pro jiného prospěch velkého rozsahu, nebo\n\nb) způsobí-li činem uvedeným v odstavci 1 škodu velkého rozsahu.\n\n(4) Odnětím svobody na osm až patnáct let bude pachatel potrestán, spáchá-li čin uvedený v odstavci 1 za stavu ohrožení státu nebo za válečného stavu.\n\n(5) Příprava je trestná.\n\nDíl 3\n\nTrestné činy proti obraně státu"
  },
  {
    "zakon": "Zákon_40-2009_trestni_zakonik",
    "paragraf": "§ 319",
    "text": "Spolupráce s nepřítelem\n(1) Kdo za stavu ohrožení státu nebo za válečného stavu opatřuje nepříteli prospěch nebo ho jakkoli podporuje, bude potrestán, nejde-li o čin přísněji trestný, odnětím svobody na jeden rok až deset let.\n\n(2) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 320",
    "text": "Válečná zrada\n(1) Občan České republiky, který za stavu ohrožení státu nebo za válečného stavu koná službu v nepřátelských ozbrojených silách, bude potrestán odnětím svobody na deset až dvacet let nebo výjimečným trestem.\n\n(2) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 321",
    "text": "Služba v cizích ozbrojených silách\n(1) Občan České republiky, který v rozporu s jiným právním předpisem koná službu ve vojsku nebo ozbrojených silách jiného státu, bude potrestán odnětím svobody až na pět let.\n\n(2) Odnětím svobody na tři léta až deset let bude pachatel potrestán, spáchá-li čin uvedený v odstavci 1 za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 321a",
    "text": "Účast na nestátní ozbrojené skupině zaměřené na působení v ozbrojeném konfliktu\nKdo se účastní činnosti nestátní ozbrojené skupiny zaměřené na působení v ozbrojeném konfliktu probíhajícím na území jiného státu tím, že\n\na) se zapojí do bojové činnosti takové skupiny,\n\nb) jinému poskytne informace nebo výcvik týkající se výroby nebo používání výbušnin, zbraní, nebezpečných látek nebo materiálů obdobné povahy anebo jiných obdobných metod nebo technik za účelem spáchání činu uvedeného v písmenu a),\n\nc) získá informace nebo si osvojí dovednosti týkající se výroby nebo používání výbušnin, zbraní, nebezpečných látek nebo materiálů obdobné povahy anebo jiných obdobných metod nebo technik za účelem spáchání činu uvedeného v písmenu a) nebo b), nebo\n\nd) cestuje do jiného státu nebo do České republiky za účelem spáchání činu uvedeného v písmenu a), b) nebo c),\n\nbude potrestán odnětím svobody až na pět let."
  },
  {
    "zakon": "Zákon_40-2009_trestni_zakonik",
    "paragraf": "§ 322",
    "text": "Porušení osobní a věcné povinnosti pro obranu státu\n(1) Kdo nesplní, byť i z nedbalosti, osobní nebo věcnou povinnost pro obranu státu,\n\nkdo se úmyslně vyhýbá plnění takové povinnosti, nebo\n\nkdo plnění takové povinnosti jinou osobou, byť i z nedbalosti, maří nebo ztěžuje,\n\nbude potrestán odnětím svobody na šest měsíců až tři léta.\n\n(2) Odnětím svobody na dvě léta až osm let bude pachatel potrestán, ohrozí-li činem uvedeným v odstavci 1 značnou měrou zájmy obrany státu.\n\nHLAVA X\n\nTRESTNÉ ČINY PROTI POŘÁDKU VE VĚCECH VEŘEJNÝCH\nDíl 1\n\nTrestné činy proti výkonu pravomoci orgánu veřejné moci a úřední osoby"
  },
  {
    "zakon": "Zákon_40-2009_trestni_zakonik",
    "paragraf": "§ 323",
    "text": "Násilí proti orgánu veřejné moci\n(1) Kdo užije násilí v úmyslu působit na výkon pravomoci orgánu státní správy, územní samosprávy, soudu nebo jiného orgánu veřejné moci, bude potrestán odnětím svobody na šest měsíců až pět let.\n\n(2) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 se zbraní,\n\nb) ublíží-li takovým činem jinému na zdraví, nebo\n\nc) způsobí-li takovým činem značnou škodu.\n\n(3) Odnětím svobody na čtyři léta až dvanáct let bude pachatel potrestán, způsobí-li činem uvedeným v odstavci 1\n\na) těžkou újmu na zdraví,\n\nb) škodu velkého rozsahu, nebo\n\nc) poruchu v činnosti takového orgánu.\n\n(4) Odnětím svobody na deset až osmnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 324",
    "text": "Vyhrožování s cílem působit na orgán veřejné moci\n(1) Kdo jinému vyhrožuje usmrcením, ublížením na zdraví nebo způsobením značné škody\n\na) v úmyslu působit na výkon pravomoci orgánu státní správy, územní samosprávy, soudu nebo jiného orgánu veřejné moci, nebo\n\nb) pro výkon pravomoci takového orgánu,\n\nbude potrestán odnětím svobody až na tři léta.\n\n(2) Odnětím svobody až na pět let bude pachatel potrestán, spáchá-li čin uvedený v odstavci 1 se zbraní."
  },
  {
    "zakon": "Zákon_40-2009_trestni_zakonik",
    "paragraf": "§ 325",
    "text": "Násilí proti úřední osobě\n(1) Kdo užije násilí\n\na) v úmyslu působit na výkon pravomoci úřední osoby, nebo\n\nb) pro výkon pravomoci úřední osoby,\n\nbude potrestán odnětím svobody až na čtyři léta.\n\n(2) Odnětím svobody na šest měsíců až šest let bude pachatel potrestán,\n\na) spáchá-li čin uvedený v odstavci 1 se zbraní,\n\nb) ublíží-li takovým činem jinému na zdraví, nebo\n\nc) způsobí-li takovým činem větší škodu.\n\n(3) Odnětím svobody na tři léta až dvanáct let bude pachatel potrestán, způsobí-li činem uvedeným v odstavci 1\n\na) těžkou újmu na zdraví, nebo\n\nb) škodu velkého rozsahu.\n\n(4) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 326",
    "text": "Vyhrožování s cílem působit na úřední osobu\n(1) Kdo jinému vyhrožuje usmrcením, ublížením na zdraví nebo způsobením značné škody\n\na) v úmyslu působit na výkon pravomoci úřední osoby, nebo\n\nb) pro výkon pravomoci úřední osoby,\n\nbude potrestán odnětím svobody až na tři léta.\n\n(2) Odnětím svobody až na pět let bude pachatel potrestán, spáchá-li čin uvedený v odstavci 1 se zbraní."
  },
  {
    "zakon": "Zákon_40-2009_trestni_zakonik",
    "paragraf": "§ 327",
    "text": "Společné ustanovení\n(1) Ochrana podle § 323 až 326 se poskytuje také osobě, která vystoupila na podporu nebo na ochranu orgánu státní správy, územní samosprávy, soudu nebo jiného orgánu veřejné moci anebo úřední osoby.\n\n(2) Ochrana podle § 323 až 326 se poskytuje též mezinárodně chráněné osobě, kterou se rozumí úřední osoba cizího státu nebo mezinárodní organizace, která požívá diplomatické nebo jiné výsady a imunity podle mezinárodního práva, nebo osoba zastávající funkci nebo zaměstnaná nebo pracující v mezinárodním soudním orgánu."
  },
  {
    "zakon": "Zákon_40-2009_trestni_zakonik",
    "paragraf": "§ 328",
    "text": "Přisvojení pravomoci úřadu\nKdo neoprávněně vykonává úkony, které jsou vyhrazeny orgánu státní správy, územní samosprávy, soudu nebo jinému orgánu veřejné moci, nebo\n\nkdo vykoná úkon, který může být vykonán jen z moci úřední orgánu státní správy, územní samosprávy, soudu nebo jiného orgánu veřejné moci,\n\nbude potrestán odnětím svobody až na dvě léta.\n\nDíl 2\n\nTrestné činy úředních osob"
  },
  {
    "zakon": "Zákon_40-2009_trestni_zakonik",
    "paragraf": "§ 329",
    "text": "Zneužití pravomoci úřední osoby\n(1) Úřední osoba, která v úmyslu způsobit jinému škodu nebo jinou závažnou újmu anebo opatřit sobě nebo jinému neoprávněný prospěch\n\na) vykonává svou pravomoc způsobem odporujícím jinému právnímu předpisu,\n\nb) překročí svou pravomoc, nebo\n\nc) nesplní povinnost vyplývající z její pravomoci,\n\nbude potrestána odnětím svobody na jeden rok až pět let nebo zákazem činnosti.\n\n(2) Odnětím svobody na tři léta až deset let bude pachatel potrestán,\n\na) opatří-li činem uvedeným v odstavci 1 sobě nebo jinému značný prospěch,\n\nb) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání,\n\nc) způsobí-li takovým činem vážnou poruchu v činnosti orgánu státní správy, územní samosprávy, soudu nebo jiného orgánu veřejné moci,\n\nd) způsobí-li takovým činem vážnou poruchu v činnosti právnické nebo fyzické osoby, která je podnikatelem,\n\ne) spáchá-li takový čin zneužívaje bezbrannosti, závislosti, tísně, rozumové slabosti nebo nezkušenosti jiného,\n\n\nf) způsobí-li takovým činem značnou škodu, nebo\n\ng) spáchá-li takový čin ve spojení s cizí mocí nebo s cizím činitelem.\n\n(3) Odnětím svobody na pět až dvanáct let nebo propadnutím majetku bude pachatel potrestán,\n\na) opatří-li činem uvedeným v odstavci 1 sobě nebo jinému prospěch velkého rozsahu, nebo\n\nb) způsobí-li takovým činem škodu velkého rozsahu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 330",
    "text": "Maření úkolu úřední osoby z nedbalosti\n(1) Úřední osoba, která při výkonu své pravomoci z nedbalosti zmaří nebo podstatně ztíží splnění důležitého úkolu, bude potrestána odnětím svobody až na jeden rok nebo zákazem činnosti.\n\n(2) Odnětím svobody až na tři léta nebo zákazem činnosti bude pachatel potrestán,\n\na) způsobí-li činem uvedeným v odstavci 1 vážnou poruchu v činnosti orgánu státní správy, územní samosprávy, soudu nebo jiného orgánu veřejné moci,\n\nb) způsobí-li takovým činem vážnou poruchu v činnosti právnické nebo fyzické osoby, která je podnikatelem,\n\nc) způsobí-li takovým činem značnou škodu, nebo\n\nd) zajistí-li takovým činem jinému značný prospěch.\n\n(3) Odnětím svobody na jeden rok až pět let bude pachatel potrestán,\n\na) způsobí-li činem uvedeným v odstavci 1 škodu velkého rozsahu, nebo\n\nb) zajistí-li takovým činem jinému prospěch velkého rozsahu.\n\nDíl 3\n\nÚplatkářství"
  },
  {
    "zakon": "Zákon_40-2009_trestni_zakonik",
    "paragraf": "§ 331",
    "text": "Přijetí úplatku\n(1) Kdo sám nebo prostřednictvím jiného v souvislosti s obstaráváním věcí obecného zájmu pro sebe nebo pro jiného přijme nebo si dá slíbit úplatek, nebo\n\nkdo sám nebo prostřednictvím jiného v souvislosti s podnikáním svým nebo jiného pro sebe nebo pro jiného přijme nebo si dá slíbit úplatek,\n\nbude potrestán odnětím svobody až na čtyři léta nebo zákazem činnosti.\n\n(2) Kdo za okolností uvedených v odstavci 1 úplatek žádá, bude potrestán odnětím svobody na šest měsíců až pět let.\n\n(3) Odnětím svobody na tři léta až deset let nebo propadnutím majetku bude pachatel potrestán,\n\na) spáchá-li čin uvedený v odstavci 1 nebo 2 v úmyslu opatřit sobě nebo jinému značný prospěch, nebo\n\nb) spáchá-li takový čin jako úřední osoba.\n\n(4) Odnětím svobody na pět až dvanáct let bude pachatel potrestán,\n\na) spáchá-li čin uvedený v odstavci 1 nebo 2 v úmyslu opatřit sobě nebo jinému prospěch velkého rozsahu, nebo\n\nb) spáchá-li takový čin jako úřední osoba v úmyslu opatřit sobě nebo jinému značný prospěch."
  },
  {
    "zakon": "Zákon_40-2009_trestni_zakonik",
    "paragraf": "§ 332",
    "text": "Podplacení\n(1) Kdo sám nebo prostřednictvím jiného poskytne, nabídne nebo slíbí úplatek jinému nebo pro jiného v souvislosti s obstaráváním věcí obecného zájmu, nebo\n\nkdo sám nebo prostřednictvím jiného poskytne, nabídne nebo slíbí úplatek jinému nebo pro jiného v souvislosti s podnikáním svým nebo jiného,\n\nbude potrestán odnětím svobody až na dvě léta nebo peněžitým trestem.\n\n(2) Odnětím svobody na jeden rok až šest let, propadnutím majetku nebo peněžitým trestem bude pachatel potrestán,\n\na) spáchá-li čin uvedený v odstavci 1 v úmyslu opatřit sobě nebo jinému značný prospěch nebo způsobit jinému značnou škodu anebo jiný zvlášť závažný následek, nebo\n\nb) spáchá-li takový čin vůči úřední osobě."
  },
  {
    "zakon": "Zákon_40-2009_trestni_zakonik",
    "paragraf": "§ 333",
    "text": "Nepřímé úplatkářství\n(1) Kdo sám nebo prostřednictvím jiného žádá, dá si slíbit nebo přijme úplatek za to, že bude svým vlivem nebo prostřednictvím jiného působit na výkon pravomoci úřední osoby, nebo za to, že tak již učinil, bude potrestán odnětím svobody až na tři léta.\n\n(2) Kdo sám nebo prostřednictvím jiného z důvodu uvedeného v odstavci 1 jinému poskytne, nabídne nebo slíbí úplatek, bude potrestán odnětím svobody až na dvě léta."
  },
  {
    "zakon": "Zákon_40-2009_trestni_zakonik",
    "paragraf": "§ 334",
    "text": "Společné ustanovení\n(1) Úplatkem se rozumí neoprávněná výhoda spočívající v přímém majetkovém obohacení nebo jiném zvýhodnění, které se dostává nebo má dostat uplácené osobě nebo s jejím souhlasem jiné osobě, a na kterou není nárok.\n\n(2) Úřední osobou podle § 331 až 333 se vedle osoby uvedené v § 127 rozumí též jakákoliv osoba\n\na) zastávající funkci v zákonodárném orgánu, soudním orgánu nebo v jiném orgánu veřejné moci cizího státu,\n\nb) zastávající funkci nebo zaměstnaná nebo pracující v mezinárodním soudním orgánu,\n\nc) zastávající funkci nebo zaměstnaná nebo pracující v mezinárodní nebo nadnárodní organizaci vytvořené státy nebo jinými subjekty mezinárodního práva veřejného nebo v jejím orgánu nebo instituci anebo jednající jménem takové organizace, nebo\n\nd) zastávající funkci v podnikající právnické osobě, v níž má rozhodující vliv Česká republika nebo cizí stát,\n\npokud je s výkonem takové funkce, zaměstnání nebo práce spojena pravomoc při obstarávání věcí obecného zájmu a trestný čin byl spáchán v souvislosti s touto pravomocí.\n\n(3) Za obstarávání věcí obecného zájmu se považuje též zachovávání povinnosti uložené právním předpisem nebo smluvně převzaté, jejímž účelem je zajistit, aby v obchodních vztazích nedocházelo k poškozování nebo bezdůvodnému zvýhodňování účastníků těchto vztahů nebo osob, které jejich jménem jednají.\n\nDíl 4\n\nJiná rušení činnosti orgánu veřejné moci"
  },
  {
    "zakon": "Zákon_40-2009_trestni_zakonik",
    "paragraf": "§ 335",
    "text": "Zasahování do nezávislosti soudu\n(1) Kdo působí na soudce, aby porušil své povinnosti v řízení před soudem, bude potrestán odnětím svobody na šest měsíců až tři léta.\n\n(2) Odnětím svobody na dvě léta až deset let bude pachatel potrestán, spáchá-li čin uvedený v odstavci 1 v úmyslu\n\na) opatřit sobě nebo jinému značný prospěch,\n\nb) způsobit značnou škodu, nebo\n\nc) jiného vážně poškodit v zaměstnání, narušit jeho rodinné vztahy nebo způsobit mu jinou vážnou újmu.\n\n(3) Odnětím svobody na pět až dvanáct let bude pachatel potrestán, spáchá-li čin uvedený v odstavci 1 v úmyslu\n\na) opatřit sobě nebo jinému prospěch velkého rozsahu, nebo\n\nb) způsobit škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 336",
    "text": "Pohrdání soudem\nKdo opakovaně\n\na) závažným způsobem ruší jednání soudu,\n\nb) při takovém jednání se k soudu chová urážlivě nebo soud znevažuje, nebo\n\nc) bez dostatečné omluvy neuposlechne příkaz nebo výzvu soudu anebo jednání soudu zmaří,\n\nbude potrestán odnětím svobody až na dvě léta nebo propadnutím věci."
  },
  {
    "zakon": "Zákon_40-2009_trestni_zakonik",
    "paragraf": "§ 337",
    "text": "Maření výkonu úředního rozhodnutí a vykázání\n(1) Kdo maří nebo podstatně ztěžuje výkon rozhodnutí soudu nebo jiného orgánu veřejné moci tím, že\n\na) vykonává činnost, která mu byla takovým rozhodnutím zakázána nebo pro kterou mu bylo odňato příslušné oprávnění podle jiného právního předpisu nebo pro kterou takové oprávnění pozbyl,\n\nb) vstoupí na území České republiky, ačkoli mu byl uložen trest vyhoštění nebo bylo rozhodnuto o jeho správním vyhoštění, anebo se navzdory uloženému trestu vyhoštění nebo rozhodnutí o správním vyhoštění na jejím území zdržuje poté, co proti němu byla bezvýsledně použita opatření směřující k jeho vycestování,\n\nc) bez povolení a bez vážného důvodu se zdržuje v místě nebo obvodě, na které se vztahuje trest zákazu pobytu, nebo nedodržuje omezení, která mu byla soudem uložena v souvislosti s výkonem tohoto trestu,\n\nd) opakovaně nebo soustavně se dopouští jednání, aby zmařil účel omezujícího opatření uloženého v řízení o přestupku, které spočívá v zákazu navštěvovat místa, kde se konají sportovní akce, nebo aby zmařil účel omezujícího opatření uloženého v řízení o přestupku podle zákona o návykových látkách, které spočívá v zákazu navštěvovat určená veřejně přístupná místa,\n\ne) navštíví akci, na kterou se vztahuje trest zákazu vstupu na sportovní, kulturní a jiné společenské akce, nebo se dopustí jiného závažného jednání, aby zmařil účel tohoto trestu,\n\nf) drží nebo chová zvíře, na které se vztahuje trest zákazu držení a chovu zvířat, nebo se dopustí jiného závažného jednání, aby zmařil účel tohoto trestu,\n\ng) bez závažného důvodu nenastoupí na výzvu soudu trest odnětí svobody nebo se jiným způsobem neoprávněně brání nástupu výkonu tohoto trestu,\n\nh) dopustí se závažného jednání, aby zmařil výkon nebo účel trestu,\n\ni) dopustí se závažného jednání, aby zmařil výkon nebo účel vazby,\n\nj) dopustí se závažného jednání, aby zmařil výkon nebo účel zabezpečovací detence, nebo\n\nk) dopustí se závažného jednání, aby zmařil výkon nebo účel ochranného léčení nebo ochranné výchovy, které byly uloženy soudem, nebo jinak, zejména útěkem z ústavu, pomocí při útěku, výkon takových rozhodnutí podstatně ztěžuje, anebo maří dohled uložený při ukončení ochranného léčení,\n\nbude potrestán odnětím svobody až na dvě léta.\n\n(2) Stejně bude potrestán, kdo se dopustí závažného nebo opakovaného jednání, aby zmařil vykázání provedené podle jiného právního předpisu nebo rozhodnutí o předběžném opatření soudu, kterým se ukládá povinnost dočasně opustit společné obydlí a jeho bezprostřední okolí a zdržet se vstupu do něj nebo povinnost zdržet se styku s navrhovatelem a navazování kontaktů s ním.\n\n(3) Kdo zmaří nebo podstatně ztíží výkon rozhodnutí soudu nebo jiného orgánu veřejné moci tím, že\n\na) zničí, poškodí, učiní neupotřebitelnou, zatají, zcizí nebo odstraní věc, které se takové rozhodnutí týká, nebo\n\nb) uprchne stráži, z vazby, z výkonu trestu odnětí svobody nebo zabezpečovací detence,\n\nbude potrestán odnětím svobody až na pět let nebo peněžitým trestem.\n\n(4) Kdo poté, co proti němu byla bezvýsledně použita opatření v občanském soudním řízení směřující k výkonu rozhodnutí soudu nebo soudem schválené dohody o výchově nezletilých dětí, včetně úpravy styku s dítětem, maří výkon takového rozhodnutí nebo dohody, nebo\n\nkdo se dopustí závažného jednání, aby zmařil výkon rozhodnutí jiného orgánu veřejné moci týkajícího se výchovy nezletilých dětí,\n\nbude potrestán odnětím svobody až na jeden rok."
  },
  {
    "zakon": "Zákon_40-2009_trestni_zakonik",
    "paragraf": "§ 338",
    "text": "Osvobození vězně\n(1) Kdo osvobodí vězně nebo chovance ve výkonu zabezpečovací detence, jeho útěk organizuje, navádí ho k útěku nebo jeho útěk připravuje, bude potrestán odnětím svobody až na tři léta, zákazem činnosti nebo propadnutím věci.\n\n(2) Odnětím svobody na jeden rok až pět let bude pachatel potrestán, spáchá-li čin uvedený v odstavci 1\n\na) se zbraní, nebo\n\nb) jako úřední osoba."
  },
  {
    "zakon": "Zákon_40-2009_trestni_zakonik",
    "paragraf": "§ 339",
    "text": "Násilné překročení státní hranice\n(1) Kdo překročí státní hranici za použití násilí nebo pohrůžky bezprostředního násilí, bude potrestán odnětím svobody na jeden rok až pět let.\n\n(2) Odnětím svobody na tři léta až deset let nebo propadnutím majetku bude pachatel potrestán, jestliže\n\na) čin uvedený v odstavci 1 zorganizuje,\n\nb) spáchá takový čin se zbraní nebo nejméně se dvěma osobami,\n\nc) spáchá takový čin v úmyslu zakrýt nebo usnadnit jiný trestný čin,\n\nd) způsobí takovým činem těžkou újmu na zdraví,\n\ne) způsobí takovým činem značnou škodu, nebo\n\nf) spáchá takový čin za stavu ohrožení státu nebo za válečného stavu.\n\n(3) Odnětím svobody na osm až patnáct let, popřípadě vedle tohoto trestu též propadnutím majetku bude pachatel potrestán,\n\na) způsobí-li činem uvedeným v odstavci 1 smrt,\n\nb) způsobí-li takovým činem těžkou újmu na zdraví nejméně dvou osob,\n\nc) způsobí-li takovým činem škodu velkého rozsahu, nebo\n\nd) spáchá-li takový čin jako voják za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 340",
    "text": "Organizování a umožnění nedovoleného překročení státní hranice\n(1) Kdo pro jiného organizuje nedovolené překročení státní hranice nebo jinému umožní či mu pomáhá nedovoleně překročit státní hranici nebo jinému po nedovoleném překročení státní hranice umožní či mu pomáhá přepravit se přes území České republiky nebo takové přepravení organizuje, bude potrestán odnětím svobody až na dvě léta nebo zákazem činnosti.\n\n(2) Odnětím svobody na šest měsíců až pět let, propadnutím majetku nebo peněžitým trestem bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) vystaví-li takovým činem jiného nelidskému nebo ponižujícímu zacházení,\n\nc) spáchá-li takový čin za úplatu,\n\nd) spáchá-li takový čin opětovně, nebo\n\ne) spáchá-li takový čin v úmyslu zakrýt nebo usnadnit jiný trestný čin.\n\n(3) Odnětím svobody na dvě léta až osm let nebo propadnutím majetku bude pachatel potrestán,\n\na) spáchá-li čin uvedený v odstavci 1 jako člen organizované skupiny a za úplatu,\n\nb) vystaví-li takovým činem nelidskému nebo ponižujícímu zacházení větší počet osob,\n\nc) vydá-li takovým činem jiného v nebezpečí smrti,\n\nd) způsobí-li takovým činem těžkou újmu na zdraví,\n\ne) získá-li takovým činem pro sebe nebo pro jiného značný prospěch,\n\nf) spáchá-li takový čin se zbraní, nebo\n\ng) spáchá-li takový čin za stavu ohrožení státu nebo za válečného stavu.\n\n(4) Odnětím svobody na pět až dvanáct let, popřípadě vedle tohoto trestu též propadnutím majetku, bude pachatel potrestán,\n\na) způsobí-li činem uvedeným v odstavci 1 smrt,\n\nb) způsobí-li takovým činem těžkou újmu na zdraví nejméně dvou osob,\n\nc) získá-li takovým činem pro sebe nebo pro jiného prospěch velkého rozsahu, nebo\n\nd) spáchá-li takový čin jako voják za stavu ohrožení státu nebo za válečného stavu.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 341",
    "text": "Napomáhání k neoprávněnému pobytu na území republiky\n(1) Kdo v úmyslu získat neoprávněný majetkový nebo jiný prospěch pomáhá jinému k neoprávněnému pobytu na území České republiky, bude potrestán odnětím svobody až na jeden rok nebo zákazem činnosti.\n\n(2) Odnětím svobody až na tři léta bude pachatel potrestán, jestliže\n\na) čin uvedený v odstavci 1 zorganizuje,\n\nb) spáchá takový čin jako člen organizované skupiny,\n\nc) spáchá takový čin opětovně, nebo\n\nd) spáchá takový čin v úmyslu zakrýt nebo usnadnit jiný trestný čin.\n\n(3) Odnětím svobody na šest měsíců až pět let, propadnutím majetku nebo peněžitým trestem bude pachatel potrestán,\n\na) získá-li činem uvedeným v odstavci 1 pro sebe nebo pro jiného značný prospěch, nebo\n\nb) spáchá-li takový čin za stavu ohrožení státu nebo za válečného stavu.\n\n(4) Odnětím svobody na dvě léta až osm let, popřípadě vedle tohoto trestu též propadnutím majetku, bude pachatel potrestán,\n\na) získá-li činem uvedeným v odstavci 1 pro sebe nebo pro jiného prospěch velkého rozsahu, nebo\n\nb) spáchá-li takový čin jako voják za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 341a",
    "text": "Společné ustanovení\nOchrana podle § 339 až 341 se poskytuje též státu, který je členským státem Evropské unie nebo uplatňuje Schengenský hraniční kodex v plném rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 342",
    "text": "Neoprávněné zaměstnávání cizinců\n(1) Kdo soustavně, opakovaně, za zvlášť vykořisťujících pracovních podmínek nebo ve větším rozsahu neoprávněně zaměstná nebo zprostředkuje zaměstnání cizince, který se zdržuje neoprávněně na území České republiky nebo nemá platné povolení k zaměstnání, pokud je podle jiného právního předpisu vyžadováno, bude potrestán odnětím svobody až na šest měsíců, propadnutím věci nebo zákazem činnosti.\n\n(2) Stejně bude potrestán, kdo zaměstná nebo zprostředkuje zaměstnání cizince, který je dítětem a zdržuje se neoprávněně na území České republiky nebo nemá platné povolení k zaměstnání podle jiného právního předpisu.\n\n(3) Odnětím svobody až na jeden rok bude pachatel potrestán, spáchá-li čin uvedený v odstavci 1 nebo 2\n\na) jako člen organizované skupiny,\n\nb) za úplatu, nebo\n\nc) opětovně.\n\n(4) Odnětím svobody na šest měsíců až tři léta bude pachatel potrestán, získá-li činem uvedeným v odstavci 1 nebo 2 pro sebe nebo pro jiného značný prospěch.\n\n(5) Odnětím svobody na jeden rok až pět let, popřípadě vedle tohoto trestu též propadnutím majetku, bude pachatel potrestán, získá-li činem uvedeným v odstavci 1 nebo 2 pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 343",
    "text": "Porušení předpisů o mezinárodních letech\nKdo poruší zákony o mezinárodních letech tím, že vnikne vzdušným dopravním prostředkem na území České republiky, bude potrestán odnětím svobody na šest měsíců až tři léta."
  },
  {
    "zakon": "Zákon_40-2009_trestni_zakonik",
    "paragraf": "§ 344",
    "text": "Vzpoura vězňů\n(1) Kdo se zúčastní vzepření nebo odporu skupiny vězňů nebo chovanců ve výkonu zabezpečovací detence dozorčímu orgánu, jeho rozkazu, vězeňskému řádu nebo řádu výkonu zabezpečovací detence, bude potrestán odnětím svobody na jeden rok až pět let.\n\n(2) Odnětím svobody na tři léta až deset let bude pachatel potrestán, jestliže\n\na) čin uvedený v odstavci 1 zorganizuje,\n\nb) spáchá takový čin se zbraní,\n\nc) spáchá takový čin v úmyslu zakrýt nebo usnadnit jiný trestný čin,\n\nd) způsobí takovým činem těžkou újmu na zdraví,\n\ne) způsobí takovým činem značnou škodu, nebo\n\nf) spáchá takový čin za stavu ohrožení státu nebo za válečného stavu.\n\n(3) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1\n\na) smrt,\n\nb) těžkou újmu na zdraví nejméně dvou osob, nebo\n\nc) škodu velkého rozsahu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 345",
    "text": "Křivé obvinění\n(1) Kdo jiného lživě obviní z trestného činu, bude potrestán odnětím svobody až na dvě léta.\n\n(2) Kdo jiného lživě obviní z trestného činu v úmyslu přivodit jeho trestní stíhání, bude potrestán odnětím svobody až na tři léta.\n\n(3) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nebo 2 v úmyslu získat pro sebe nebo pro jiného prospěch,\n\nb) spáchá-li takový čin tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem,\n\nc) spáchá-li takový čin v úmyslu jiného vážně poškodit v zaměstnání, narušit jeho rodinné vztahy nebo způsobit mu jinou vážnou újmu,\n\nd) spáchá-li takový čin v úmyslu zakrýt nebo zlehčit svůj vlastní trestný čin, nebo\n\ne) spáchá-li takový čin na jiném, který vůči němu plnil svoji povinnost vyplývající z jeho zaměstnání, povolání, postavení nebo funkce nebo uloženou mu podle zákona.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(5) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 346",
    "text": "Křivá výpověď a nepravdivý znalecký posudek\n(1) Kdo jako znalec podá nepravdivý, hrubě zkreslený nebo neúplný znalecký posudek, bude potrestán odnětím svobody až na dvě léta nebo zákazem činnosti.\n\n(2) Kdo jako svědek nebo znalec před soudem nebo před mezinárodním soudním orgánem, před notářem jako soudním komisařem, státním zástupcem nebo před policejním orgánem, který koná přípravné řízení podle trestního řádu, anebo před vyšetřovací komisí Poslanecké sněmovny Parlamentu České republiky\n\na) uvede nepravdu o okolnosti, která má podstatný význam pro rozhodnutí nebo pro zjištění vyšetřovací komise Poslanecké sněmovny Parlamentu České republiky, nebo\n\nb) takovou okolnost zamlčí,\n\nbude potrestán odnětím svobody až na tři léta nebo zákazem činnosti.\n\n(3) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nebo 2 v úmyslu získat pro sebe nebo pro jiného prospěch, nebo\n\nb) spáchá-li takový čin v úmyslu jiného vážně poškodit v zaměstnání, narušit jeho rodinné vztahy nebo způsobit mu jinou vážnou újmu.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(5) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 347",
    "text": "Křivé tlumočení\n(1) Kdo jako tlumočník nesprávně, hrubě zkresleně nebo neúplně tlumočí nebo písemně překládá v řízení před orgánem veřejné moci nebo v souvislosti s takovým řízením skutečnosti nebo okolnosti, které mají podstatný význam pro rozhodnutí orgánu veřejné moci, bude potrestán odnětím svobody až na dvě léta nebo zákazem činnosti.\n\n(2) Kdo jako tlumočník před soudem nebo před mezinárodním soudním orgánem, před notářem jako soudním komisařem, státním zástupcem nebo před policejním orgánem, který koná přípravné řízení podle trestního řádu, anebo před vyšetřovací komisí Poslanecké sněmovny Parlamentu České republiky nesprávně, hrubě zkresleně nebo neúplně tlumočí nebo písemně překládá, bude potrestán odnětím svobody až na tři léta nebo zákazem činnosti.\n\n(3) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nebo 2 v úmyslu získat pro sebe nebo pro jiného prospěch, nebo\n\nb) páchá-li takový čin v úmyslu jiného vážně poškodit v zaměstnání, narušit jeho rodinné vztahy nebo způsobit mu jinou vážnou újmu.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(5) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 347a",
    "text": "Maření spravedlnosti\n(1) Kdo pro účely zahájení řízení před soudem, před mezinárodním soudním orgánem nebo trestního řízení anebo v takovém řízení předloží věcný nebo listinný důkazní prostředek, který má podstatný význam pro rozhodnutí, o kterém ví, že je padělaný nebo pozměněný, v úmyslu, aby byl použit jako pravý, anebo padělá nebo pozmění takový důkazní prostředek v úmyslu, aby byl použit jako pravý, bude potrestán odnětím svobody až na dvě léta.\n\n(2) Kdo sám nebo prostřednictvím jiného poskytne, nabídne nebo slíbí prospěch jinému nebo pro jiného za účelem spáchání trestného činu křivého obvinění (§ 345), křivé výpovědi a nepravdivého znaleckého posudku (§ 346) nebo křivého tlumočení (§ 347), bude potrestán odnětím svobody až na tři léta.\n\n(3) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nebo 2 v úmyslu získat pro sebe nebo pro jiného prospěch,\n\nb) spáchá-li takový čin jako úřední osoba,\n\nc) spáchá-li takový čin v úmyslu vážně jiného poškodit v zaměstnání, narušit jeho rodinné vztahy nebo způsobit mu jinou vážnou újmu, nebo\n\nd) spáchá-li takový čin na jiném, který vůči němu plnil svoji povinnost vyplývající z jeho zaměstnání, povolání, postavení nebo funkce nebo uloženou mu podle zákona.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 jako člen organizované skupiny,\n\nb) způsobí-li takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(5) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 nebo 2 škodu velkého rozsahu, nebo\n\nb) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 348",
    "text": "Padělání a pozměnění veřejné listiny\n(1) Kdo padělá veřejnou listinu nebo podstatně změní její obsah v úmyslu, aby jí bylo užito jako pravé, nebo takovou listinu užije jako pravou,\n\nkdo takovou listinu opatří sobě nebo jinému nebo ji přechovává v úmyslu, aby jí bylo užito jako pravé, nebo\n\nkdo vyrobí, nabízí, prodá, zprostředkuje nebo jinak zpřístupní, sobě nebo jinému opatří nebo přechovává nástroj, zařízení nebo jeho součást, postup, pomůcku nebo jakýkoli jiný prostředek, včetně počítačového programu, vytvořený nebo přizpůsobený k padělání nebo pozměnění veřejné listiny,\n\nbude potrestán odnětím svobody až na tři léta nebo zákazem činnosti.\n\n(2) Odnětím svobody na jeden rok až šest let bude pachatel potrestán,\n\na) spáchá-li čin uvedený v odstavci 1 jako člen organizované skupiny,\n\nb) způsobí-li takovým činem značnou škodu, nebo\n\nc) získá-li takovým činem pro sebe nebo pro jiného značný prospěch.\n\n(3) Odnětím svobody na tři léta až deset let bude pachatel potrestán,\n\na) spáchá-li čin uvedený v odstavci 1 jako člen organizované skupiny působící ve více státech,\n\nb) spáchá-li takový čin v úmyslu umožnit nebo usnadnit spáchání teroristického trestného činu, trestného činu účasti na teroristické skupině (§ 312a), financování terorismu (§ 312d), podpory a propagace terorismu podle § 312e odst. 3 nebo vyhrožování teroristickým trestným činem (§ 312f),\n\nc) způsobí-li takovým činem škodu velkého rozsahu, nebo\n\nd) získá-li takovým činem pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 349",
    "text": "Nedovolená výroba a držení pečetidla státní pečeti a úředního razítka\nKdo neoprávněně vyrobí, sobě nebo jinému opatří anebo přechovává pečetidlo státní pečeti nebo razítko orgánu veřejné moci s vyobrazením státního znaku nebo razítko, jehož otisk je povinnou součástí veřejných listin, anebo předmět způsobilý plnit jejich funkci, bude potrestán odnětím svobody až na jeden rok nebo zákazem činnosti."
  },
  {
    "zakon": "Zákon_40-2009_trestni_zakonik",
    "paragraf": "§ 350",
    "text": "Padělání a vystavení nepravdivé lékařské zprávy, posudku a nálezu\n(1) Kdo padělá lékařskou zprávu, posudek nebo nález nebo podstatně změní jejich obsah v úmyslu užít je v řízení před orgánem sociálního zabezpečení anebo před jiným orgánem veřejné moci, v trestním, občanském nebo jiném soudním řízení, nebo\n\nkdo užije v řízení před orgánem sociálního zabezpečení nebo před jiným orgánem veřejné moci, v trestním, občanském nebo jiném soudním řízení takové zprávy, posudku nebo nálezu jako pravého,\n\nbude potrestán trestem odnětí svobody až na dvě léta nebo zákazem činnosti.\n\n(2) Stejně bude potrestán,\n\nkdo jako lékař nebo jiná způsobilá zdravotnická osoba vystaví nepravdivou nebo hrubě zkreslenou lékařskou zprávu, posudek nebo nález nebo v něm zamlčí podstatné skutečnosti o zdravotním stavu svém nebo jiného, aby jej bylo užito v řízení před orgánem sociálního zabezpečení nebo před jiným orgánem veřejné moci, v trestním, občanském nebo jiném soudním řízení, nebo\n\nkdo užije takové lékařské zprávy, posudku nebo nálezu v řízení před orgánem sociálního zabezpečení nebo před jiným orgánem veřejné moci, v trestním, občanském nebo jiném soudním řízení.\n\n(3) Odnětím svobody na šest měsíců až pět let nebo peněžitým trestem bude pachatel potrestán,\n\na) opatří-li činem uvedeným v odstavci 1 nebo 2 sobě nebo jinému značný prospěch, nebo\n\nb) způsobí-li takovým činem značnou škodu.\n\n(4) Odnětím svobody na dvě léta až osm let bude pachatel potrestán,\n\na) opatří-li činem uvedeným v odstavci 1 nebo 2 sobě nebo jinému prospěch velkého rozsahu, nebo\n\nb) způsobí-li takovým činem škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 351",
    "text": "Maření přípravy a průběhu voleb a referenda\nKdo jinému násilím nebo pohrůžkou násilí nebo lstí brání ve výkonu volebního práva nebo hlasovacího práva v referendu anebo jiného takovým způsobem k výkonu volebního práva nebo hlasovacího práva v referendu nutí,\n\nkdo jinému nebo pro jiného v souvislosti s výkonem volebního práva nebo hlasovacího práva v referendu poskytne, nabídne nebo slíbí finanční, majetkový nebo jiný obdobný prospěch, aby volil nebo hlasoval v rozporu s nezávislým vyjádřením své vůle,\n\nkdo padělá údaje v dokladu o počtu členů politické strany nebo na petici pro volební účely nebo v jiném dokumentu souvisejícím s volbami nebo referendem anebo vědomě použije takového dokumentu jako pravého,\n\nkdo vědomě nesprávně sečte hlasy či poruší tajnost hlasování, nebo\n\nkdo jinak hrubým způsobem maří přípravy nebo průběh voleb do zákonodárného sboru nebo zastupitelstva územního samosprávného celku anebo přípravy nebo průběh referenda, až do vyhlášení jejich výsledků,\n\nbude potrestán odnětím svobody na šest měsíců až tři léta.\n\nDíl 5\n\nTrestné činy narušující soužití lidí"
  },
  {
    "zakon": "Zákon_40-2009_trestni_zakonik",
    "paragraf": "§ 352",
    "text": "Násilí proti skupině obyvatelů a proti jednotlivci\n(1) Kdo skupině obyvatelů vyhrožuje usmrcením, ublížením na zdraví nebo způsobením škody velkého rozsahu, bude potrestán odnětím svobody až na jeden rok.\n\n(2) Kdo užije násilí proti skupině obyvatelů nebo jednotlivci nebo jim vyhrožuje usmrcením, ublížením na zdraví nebo způsobením škody velkého rozsahu pro jejich skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že jsou skutečně nebo domněle bez vyznání, bude potrestán odnětím svobody na šest měsíců až tři léta.\n\n(3) Stejně jako v odstavci 2 bude potrestán,\n\na) kdo se spolčí nebo srotí ke spáchání takového činu, nebo\n\nb) spáchá-li čin uvedený v odstavci 1 tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem."
  },
  {
    "zakon": "Zákon_40-2009_trestni_zakonik",
    "paragraf": "§ 353",
    "text": "Nebezpečné vyhrožování\n(1) Kdo jinému vyhrožuje usmrcením, těžkou újmou na zdraví nebo jinou těžkou újmou takovým způsobem, že to může vzbudit důvodnou obavu, bude potrestán odnětím svobody až na jeden rok nebo zákazem činnosti.\n\n(2) Odnětím svobody až na tři léta nebo zákazem činnosti bude pachatel potrestán, spáchá-li čin uvedený v odstavci 1\n\na) jako člen organizované skupiny,\n\nb) vůči dítěti nebo těhotné ženě,\n\nc) se zbraní,\n\nd) na svědkovi, znalci nebo tlumočníkovi v souvislosti s výkonem jejich povinnosti, nebo\n\ne) na zdravotnickém pracovníkovi při výkonu zdravotnického zaměstnání nebo povolání směřujícího k záchraně života nebo ochraně zdraví nebo na jiném, který plnil svoji obdobnou povinnost při ochraně života, zdraví nebo majetku vyplývající z jeho zaměstnání, povolání, postavení nebo funkce nebo uloženou mu podle zákona."
  },
  {
    "zakon": "Zákon_40-2009_trestni_zakonik",
    "paragraf": "§ 354",
    "text": "Nebezpečné pronásledování\n(1) Kdo jiného dlouhodobě pronásleduje tím, že\n\na) vyhrožuje ublížením na zdraví nebo jinou újmou jemu nebo jeho osobám blízkým,\n\nb) vyhledává jeho osobní blízkost nebo jej sleduje,\n\nc) vytrvale jej prostřednictvím prostředků elektronických komunikací, písemně nebo jinak kontaktuje,\n\nd) omezuje jej v jeho obvyklém způsobu života, nebo\n\ne) zneužije jeho osobních údajů za účelem získání osobního nebo jiného kontaktu,\n\na toto jednání je způsobilé vzbudit v něm důvodnou obavu o jeho život nebo zdraví nebo o život a zdraví osob jemu blízkých, bude potrestán odnětím svobody až na jeden rok nebo zákazem činnosti.\n\n(2) Odnětím svobody na šest měsíců až tři roky bude pachatel potrestán, spáchá-li čin uvedený v odstavci 1\n\na) vůči dítěti nebo těhotné ženě,\n\nb) se zbraní, nebo\n\nc) nejméně se dvěma osobami."
  },
  {
    "zakon": "Zákon_40-2009_trestni_zakonik",
    "paragraf": "§ 355",
    "text": "Hanobení národa, rasy, etnické nebo jiné skupiny osob\n(1) Kdo veřejně hanobí\n\na) některý národ, jeho jazyk, některou rasu nebo etnickou skupinu, nebo\n\nb) skupinu osob pro jejich skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že jsou skutečně nebo domněle bez vyznání,\n\nbude potrestán odnětím svobody až na dvě léta.\n\n(2) Odnětím svobody až na tři léta bude pachatel potrestán, spáchá-li čin uvedený v odstavci 1\n\na) nejméně se dvěma osobami, nebo\n\nb) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem."
  },
  {
    "zakon": "Zákon_40-2009_trestni_zakonik",
    "paragraf": "§ 356",
    "text": "Podněcování k nenávisti vůči skupině osob nebo k omezování jejich práv a svobod\n(1) Kdo veřejně podněcuje k nenávisti k některému národu, rase, etnické skupině, náboženství, třídě nebo jiné skupině osob nebo k omezování práv a svobod jejich příslušníků, bude potrestán odnětím svobody až na dvě léta.\n\n(2) Stejně bude potrestán, kdo se spolčí nebo srotí k spáchání činu uvedeného v odstavci 1.\n\n(3) Odnětím svobody na šest měsíců až tři léta bude pachatel potrestán,\n\na) spáchá-li čin uvedený v odstavci 1 tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem, nebo\n\nb) účastní-li se aktivně takovým činem činnosti skupiny, organizace nebo sdružení, které hlásá diskriminaci, násilí nebo rasovou, etnickou, třídní, náboženskou nebo jinou nenávist.\n\nDíl 6\n\nJiná rušení veřejného pořádku"
  },
  {
    "zakon": "Zákon_40-2009_trestni_zakonik",
    "paragraf": "§ 357",
    "text": "Šíření poplašné zprávy\n(1) Kdo úmyslně způsobí nebezpečí vážného znepokojení alespoň části obyvatelstva nějakého místa tím, že rozšiřuje poplašnou zprávu, která je nepravdivá, bude potrestán odnětím svobody až na dvě léta nebo zákazem činnosti.\n\n(2) Kdo zprávu uvedenou v odstavci 1 nebo jinou nepravdivou zprávu, která je způsobilá vyvolat opatření vedoucí k nebezpečí vážného znepokojení alespoň části obyvatelstva nějakého místa anebo bezdůvodnou záchrannou práci integrovaného záchranného systému sdělí soudu, orgánu Policie České republiky, orgánu státní správy, územní samosprávy, nebo jinému orgánu veřejné moci, právnické osobě, fyzické osobě, která je podnikatelem, anebo hromadnému informačnímu prostředku, bude potrestán odnětím svobody na šest měsíců až tři léta nebo zákazem činnosti.\n\n(3) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 nebo 2 opětovně,\n\nb) spáchá-li takový čin jako člen organizované skupiny,\n\nc) způsobí-li takovým činem značnou škodu,\n\nd) způsobí-li takovým činem vážnou poruchu v činnosti orgánu státní správy, územní samosprávy, soudu nebo jiného orgánu veřejné moci, nebo\n\ne) způsobí-li takovým činem vážnou poruchu v činnosti právnické nebo fyzické osoby, která je podnikatelem.\n\n(4) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 nebo 2 za stavu ohrožení státu nebo za válečného stavu, za živelní pohromy nebo jiné události vážně ohrožující život nebo zdraví lidí, veřejný pořádek nebo majetek, nebo\n\nb) způsobí-li takovým činem škodu velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 358",
    "text": "Výtržnictví\n(1) Kdo se dopustí veřejně nebo na místě veřejnosti přístupném hrubé neslušnosti nebo výtržnosti zejména tím, že napadne jiného, hanobí hrob, historickou nebo kulturní památku, anebo hrubým způsobem ruší přípravu, průběh nebo zakončení organizovaného sportovního utkání, shromáždění nebo obřadu lidí, bude potrestán odnětím svobody až na dvě léta.\n\n(2) Odnětím svobody až na tři léta bude pachatel potrestán, spáchá-li čin uvedený v odstavci 1\n\na) opětovně, nebo\n\nb) jako člen organizované skupiny."
  },
  {
    "zakon": "Zákon_40-2009_trestni_zakonik",
    "paragraf": "§ 359",
    "text": "Hanobení lidských ostatků\n(1) Kdo neoprávněně otevře hrob nebo hrobku nebo urnu s lidskými ostatky, bude potrestán odnětím svobody až na dvě léta nebo zákazem činnosti.\n\n(2) Stejně bude potrestán, kdo z pohřebiště svévolně odejme lidské ostatky nebo s lidskými ostatky nakládá v rozporu se zákonem.\n\n(3) Odnětím svobody až na tři léta bude pachatel potrestán, spáchá-li čin uvedený v odstavci 1 nebo 2\n\na) jako člen organizované skupiny,\n\nb) v úmyslu získat pro sebe nebo pro jiného majetkový prospěch, nebo\n\nc) v úmyslu zakrýt nebo usnadnit jiný trestný čin."
  },
  {
    "zakon": "Zákon_40-2009_trestni_zakonik",
    "paragraf": "§ 360",
    "text": "Opilství\n(1) Kdo se požitím nebo aplikací návykové látky přivede, byť i z nedbalosti, do stavu nepříčetnosti, v němž se dopustí činu jinak trestného, bude potrestán odnětím svobody na tři léta až deset let; dopustí-li se však činu jinak trestného, na který zákon stanoví trest mírnější, bude potrestán tímto trestem mírnějším.\n\n(2) Ustanovení odstavce 1, jakož i § 26 se neužije, přivedl-li se pachatel do stavu nepříčetnosti v úmyslu spáchat trestný čin, nebo spáchal trestný čin z nedbalosti, která spočívá v tom, že se přivedl do stavu nepříčetnosti.\n\nDíl 7\n\nOrganizovaná zločinecká skupina"
  },
  {
    "zakon": "Zákon_40-2009_trestni_zakonik",
    "paragraf": "§ 361",
    "text": "Účast na organizované zločinecké skupině\n(1) Kdo založí organizovanou zločineckou skupinu,\n\nkdo se činnosti organizované zločinecké skupiny účastní, nebo\n\nkdo organizovanou zločineckou skupinu podporuje,\n\nbude potrestán odnětím svobody na dvě léta až deset let nebo propadnutím majetku.\n\n(2) Odnětím svobody na tři léta až dvanáct let nebo propadnutím majetku bude pachatel potrestán, spáchá-li čin uvedený v odstavci 1 jako vedoucí činitel nebo představitel organizované zločinecké skupiny.\n\n(3) Ustanovení § 107 a 108 se na pachatele činu uvedeného v odstavcích 1 a 2 neužijí."
  },
  {
    "zakon": "Zákon_40-2009_trestni_zakonik",
    "paragraf": "§ 362",
    "text": "Zvláštní ustanovení o účinné lítosti\n\nKdo spáchá čin uvedený v § 361, není trestný, učinil-li o organizované zločinecké skupině oznámení státnímu zástupci nebo policejnímu orgánu v době, kdy nebezpečí, které vzniklo zájmu chráněnému tímto zákonem z jiného činu organizované zločinecké skupiny, než je uveden v § 361, mohlo být ještě odstraněno. Voják může takové oznámení učinit i nadřízenému."
  },
  {
    "zakon": "Zákon_40-2009_trestni_zakonik",
    "paragraf": "§ 363",
    "text": "Beztrestnost agenta\n(1) Agent, který se účastní činnosti organizované zločinecké skupiny nebo organizovanou zločineckou skupinu podporuje, není pro trestný čin účasti na organizované zločinecké skupině podle § 361 trestný, jestliže se takového činu dopustil s cílem odhalit pachatele trestné činnosti spáchané ve prospěch organizované zločinecké skupiny anebo jejímu spáchání předejít.\n\n(2) Agent, který se účastní činnosti organizované zločinecké skupiny nebo jako člen organizované skupiny nebo některou takovou skupinu podporuje, není trestný pro trestné činy uvedené v § 312c odst. 2, jestliže se takového činu dopustil s cílem odhalit pachatele trestné činnosti spáchané členy organizované skupiny, ve spojení s organizovanou skupinou nebo spáchané ve prospěch organizované zločinecké skupiny anebo jejímu spáchání předejít.\n\n(3) Beztrestným se nestává agent, který organizovanou zločineckou skupinu nebo organizovanou skupinu založil nebo zosnoval anebo agent, který je vedoucím činitelem nebo představitelem organizované zločinecké skupiny.\n\nDíl 8\n\nNěkteré další formy trestné součinnosti"
  },
  {
    "zakon": "Zákon_40-2009_trestni_zakonik",
    "paragraf": "§ 364",
    "text": "Podněcování k trestnému činu\nKdo veřejně podněcuje k trestnému činu, bude potrestán odnětím svobody až na dvě léta."
  },
  {
    "zakon": "Zákon_40-2009_trestni_zakonik",
    "paragraf": "§ 365",
    "text": "Schvalování trestného činu\n(1) Kdo veřejně schvaluje spáchaný zločin nebo kdo veřejně vychvaluje pro zločin jeho pachatele, bude potrestán odnětím svobody až na jeden rok.\n\n(2) Stejně bude potrestán, kdo v úmyslu projevit souhlas s trestným činem\n\na) pachatele nebo osobu jemu blízkou odmění nebo odškodní za trest, nebo\n\nb) na takovou odměnu nebo odškodnění pořádá sbírku."
  },
  {
    "zakon": "Zákon_40-2009_trestni_zakonik",
    "paragraf": "§ 366",
    "text": "Nadržování\n(1) Kdo pachateli trestného činu pomáhá v úmyslu umožnit mu, aby unikl trestnímu stíhání, trestu nebo ochrannému opatření nebo jejich výkonu, bude potrestán odnětím svobody až na čtyři léta; pomáhá-li však takto pachateli trestného činu, na který trestní zákon stanoví trest mírnější, bude potrestán oním trestem mírnějším.\n\n(2) Kdo spáchá čin uvedený v odstavci 1 ve prospěch osoby sobě blízké, není trestný, ledaže by tak učinil v úmyslu\n\na) pomoci osobě, která spáchala trestný čin vlastizrady (§ 309), rozvracení republiky (§ 310), teroristického útoku (§ 311), teroru (§ 312), účasti na teroristické skupině (§ 312a), financování terorismu (§ 312d), podpory a propagace terorismu (§ 312e), vyhrožování teroristickým trestným činem (§ 312f), genocidia (§ 400), útoku proti lidskosti (§ 401), apartheidu a diskriminace skupiny lidí (§ 402), agrese (§ 405a), přípravy útočné války (§ 406), použití zakázaného bojového prostředku a nedovoleného vedení boje (§ 411), válečné krutosti (§ 412), perzekuce obyvatelstva (§ 413), plenění v prostoru válečných operací (§ 414) nebo zneužití mezinárodně uznávaných a státních znaků (§ 415), nebo\n\nb) opatřit sobě nebo jinému majetkový prospěch."
  },
  {
    "zakon": "Zákon_40-2009_trestni_zakonik",
    "paragraf": "§ 367",
    "text": "Nepřekažení trestného činu\n(1) Kdo se hodnověrným způsobem dozví, že jiný připravuje nebo páchá trestný čin vraždy (§ 140), zabití (§ 141), těžkého ublížení na zdraví (§ 145), mučení a jiného nelidského a krutého zacházení (§ 149), nedovoleného přerušení těhotenství bez souhlasu těhotné ženy (§ 159), neoprávněného odebrání tkání a orgánů (§ 164), obchodování s lidmi (§ 168), zbavení osobní svobody (§ 170), zavlečení podle § 172 odst. 2 a 3, loupeže (§ 173), braní rukojmí (§ 174), vydírání podle § 175 odst. 3 a 4, neoprávněného nakládání s osobními údaji podle § 180 odst. 4, znásilnění (§ 185), sexuálního útoku (§ 185a), sexuálního nátlaku (§ 186), pohlavního zneužití (§ 187), zneužití dítěte k výrobě pornografie (§ 193), týrání svěřené osoby (§ 198), krádeže podle § 205 odst. 5, zpronevěry podle § 206 odst. 5, podvodu podle § 209 odst. 5, pojistného podvodu podle § 210 odst. 6, úvěrového podvodu podle § 211 odst. 6, dotačního podvodu podle § 212 odst. 6, legalizace výnosů z trestné činnosti podle § 216 odst. 4 a 5, padělání a pozměnění peněz (§ 233), neoprávněného opatření, padělání a pozměnění platebního prostředku (§ 234), neoprávněné výroby peněz (§ 237), zneužití informace v obchodním styku podle § 255 odst. 4, zneužití postavení v obchodním styku podle § 255a odst. 3, poškození finančních zájmů Evropské unie podle § 260 odst. 5, porušení předpisů o kontrole vývozu zboží a technologií dvojího užití (§ 262), porušení povinností při vývozu zboží a technologií dvojího užití (§ 263), provedení zahraničního obchodu s vojenským materiálem bez povolení nebo licence (§ 265), porušení povinnosti v souvislosti s vydáním povolení a licence pro zahraniční obchod s vojenským materiálem (§ 266), obecného ohrožení (§ 272), vývoje, výroby a držení zakázaných bojových prostředků (§ 280), nedovolené výroby a držení radioaktivní látky a vysoce nebezpečné látky (§ 281), nedovolené výroby a držení jaderného materiálu a zvláštního štěpného materiálu (§ 282), nedovolené výroby a jiného nakládání s omamnými a psychotropními látkami a s jedy (§ 283), získání kontroly nad vzdušným dopravním prostředkem, civilním plavidlem a pevnou plošinou (§ 290), zavlečení vzdušného dopravního prostředku do ciziny (§ 292), vlastizrady (§ 309), rozvracení republiky (§ 310), teroristického útoku (§ 311), teroru (§ 312), účasti na teroristické skupině (§ 312a), financování terorismu (§ 312d), podpory a propagace terorismu (§ 312e), vyhrožování teroristickým trestným činem (§ 312f), sabotáže (§ 314), vyzvědačství (§ 316), ohrožení utajované informace (§ 317), neoprávněné činnosti pro cizí moc (§ 318a), válečné zrady (§ 320), násilí proti orgánu veřejné moci podle § 323 odst. 3 a 4, násilí proti úřední osobě podle § 325 odst. 3 a 4, přijetí úplatku (§ 331), podplacení (§ 332), násilného překročení státní hranice podle § 339 odst. 2 a 3, organizování a umožnění nedovoleného překročení státní hranice podle § 340 odst. 4, vzpoury vězňů (§ 344), neuposlechnutí rozkazu podle § 375 odst. 2 a 3, zprotivení a donucení k porušení vojenské povinnosti podle § 377 odst. 2 a 3, porušování práv a chráněných zájmů vojáků stejné hodnosti podle § 382 odst. 3 a 4, porušování práv a chráněných zájmů vojáků podřízených nebo s nižší hodností podle § 383 odst. 3 a 4, zběhnutí (§ 386), ohrožování morálního stavu vojáků podle § 392 odst. 2, genocidia (§ 400), útoku proti lidskosti (§ 401), apartheidu a diskriminace skupiny lidí (§ 402), agrese (§ 405a), přípravy útočné války (§ 406), styků ohrožujících mír (§ 409), použití zakázaného bojového prostředku a nedovoleného vedení boje (§ 411), válečné krutosti (§ 412), perzekuce obyvatelstva (§ 413), plenění v prostoru válečných operací (§ 414) nebo zneužití mezinárodně uznávaných a státních znaků podle § 415 odst. 3, a spáchání nebo dokončení takového trestného činu nepřekazí, bude potrestán odnětím svobody až na tři léta; stanoví-li tento zákon na některý z těchto trestných činů trest mírnější, bude potrestán oním trestem mírnějším.\n\n+1\n\n(2) Kdo spáchá čin uvedený v odstavci 1, není trestný, nemohl-li trestný čin překazit bez značných nesnází nebo aniž by sebe nebo osobu blízkou uvedl v nebezpečí smrti, ublížení na zdraví, jiné závažné újmy nebo trestního stíhání. Uvedení osoby blízké v nebezpečí trestního stíhání však nezbavuje pachatele trestní odpovědnosti, týká-li se nepřekažení trestného činu vlastizrady (§ 309), rozvracení republiky (§ 310), teroristického útoku (§ 311), teroru (§ 312), účasti na teroristické skupině (§ 312a), financování terorismu (§ 312d), podpory a propagace terorismu (§ 312e), vyhrožování teroristickým trestným činem (§ 312f), sabotáže (§ 314), vyzvědačství (§ 316), neoprávněné činnosti pro cizí moc (§ 318a), genocidia (§ 400), útoku proti lidskosti (§ 401), apartheidu a diskriminace skupiny lidí (§ 402), agrese (§ 405a), přípravy útočné války (§ 406), použití zakázaného bojového prostředku a nedovoleného vedení boje (§ 411), válečné krutosti (§ 412), perzekuce obyvatelstva (§ 413), plenění v prostoru válečných operací (§ 414) a zneužití mezinárodně uznávaných a státních znaků podle § 415 odst. 3.\n\n(3) Překazit trestný čin lze i jeho včasným oznámením státnímu zástupci nebo policejnímu orgánu; voják může místo toho učinit oznámení nadřízenému."
  },
  {
    "zakon": "Zákon_40-2009_trestni_zakonik",
    "paragraf": "§ 368",
    "text": "Neoznámení trestného činu\n(1) Kdo se hodnověrným způsobem dozví, že jiný spáchal trestný čin vraždy (§ 140), těžkého ublížení na zdraví (§ 145), mučení a jiného nelidského a krutého zacházení (§ 149), obchodování s lidmi (§ 168), zbavení osobní svobody (§ 170), braní rukojmí (§ 174), zneužití dítěte k výrobě pornografie (§ 193), týrání svěřené osoby (§ 198), padělání a pozměnění peněz (§ 233), neoprávněného opatření, padělání a pozměnění platebního prostředku (§ 234), neoprávněné výroby peněz (§ 237), porušení předpisů o kontrole vývozu zboží a technologií dvojího užití (§ 262), porušení povinností při vývozu zboží a technologií dvojího užití (§ 263), provedení zahraničního obchodu s vojenským materiálem bez povolení nebo licence (§ 265), porušení povinnosti v souvislosti s vydáním povolení a licence pro zahraniční obchod s vojenským materiálem (§ 266), obecného ohrožení (§ 272), vývoje, výroby a držení zakázaných bojových prostředků (§ 280), nedovolené výroby a držení radioaktivní látky a vysoce nebezpečné látky (§ 281), nedovolené výroby a držení jaderného materiálu a zvláštního štěpného materiálu (§ 282), získání kontroly nad vzdušným dopravním prostředkem, civilním plavidlem a pevnou plošinou (§ 290), zavlečení vzdušného dopravního prostředku do ciziny (§ 292), vlastizrady (§ 309), rozvracení republiky (§ 310), teroristického útoku (§ 311), teroru (§ 312), účasti na teroristické skupině (§ 312a), financování terorismu (§ 312d), podpory a propagace terorismu (§ 312e), sabotáže (§ 314), vyzvědačství (§ 316), ohrožení utajované informace (§ 317), neoprávněné činnosti pro cizí moc (§ 318a), válečné zrady (§ 320), přijetí úplatku (§ 331), podplacení (§ 332), genocidia (§ 400), útoku proti lidskosti (§ 401), apartheidu a diskriminace skupiny lidí (§ 402), agrese (§ 405a), přípravy útočné války (§ 406), použití zakázaného bojového prostředku a nedovoleného vedení boje (§ 411), válečné krutosti (§ 412), perzekuce obyvatelstva (§ 413), plenění v prostoru válečných operací (§ 414) nebo zneužití mezinárodně uznávaných a státních znaků podle § 415 odst. 3, a takový trestný čin neoznámí bez odkladu státnímu zástupci nebo policejnímu orgánu nebo místo toho, jde-li o vojáka, nadřízenému, bude potrestán odnětím svobody až na tři léta; stanoví-li tento zákon na některý z těchto trestných činů trest mírnější, bude potrestán oním trestem mírnějším.\n\n(2) Kdo spáchá čin uvedený v odstavci 1, není trestný, nemohl-li oznámení učinit, aniž by sebe nebo osobu blízkou uvedl v nebezpečí smrti, ublížení na zdraví, jiné závažné újmy nebo trestního stíhání.\n\n(3) Oznamovací povinnost podle odstavce 1 nemá advokát nebo jeho zaměstnanec, který se dozví o spáchání trestného činu v souvislosti s výkonem advokacie nebo právní praxe. Oznamovací povinnost nemá také duchovní registrované církve a náboženské společnosti s oprávněním k výkonu zvláštních práv, dozví-li se o spáchání trestného činu v souvislosti s výkonem zpovědního tajemství nebo v souvislosti s výkonem práva obdobného zpovědnímu tajemství. Oznamovací povinnost trestného činu obchodování s lidmi podle § 168 odst. 2 a zbavení osobní svobody (§ 170) nemá též osoba poskytující pomoc obětem trestných činů.\n\nHLAVA XI\n\nTRESTNÉ ČINY PROTI BRANNÉ POVINNOSTI"
  },
  {
    "zakon": "Zákon_40-2009_trestni_zakonik",
    "paragraf": "§ 369",
    "text": "Maření způsobilosti k službě\n(1) Kdo sebe nebo jiného učiní trvale nebo dočasně nezpůsobilým nebo méně způsobilým k plnění branné povinnosti v době míru, bude potrestán odnětím svobody až na dvě léta.\n\n(2) Odnětím svobody na jeden rok až deset let bude pachatel potrestán, spáchá-li čin uvedený v odstavci 1 za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 370",
    "text": "Neplnění odvodní povinnosti\n(1) Kdo se nedostaví k odvodnímu řízení v úmyslu svou odvodní povinnost nesplnit nebo její splnění oddálit, bude potrestán odnětím svobody až na šest měsíců.\n\n(2) Odnětím svobody na šest měsíců až tři léta bude pachatel potrestán, spáchá-li čin uvedený v odstavci 1 za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 371",
    "text": "Obcházení branné povinnosti\n(1) Kdo se dopustí pletich v úmyslu dosáhnout úlev v plnění branné povinnosti, bude potrestán odnětím svobody až na jeden rok.\n\n(2) Kdo se dopustí pletich v úmyslu\n\na) sám se zcela nebo zčásti vyhnout plnění branné povinnosti, nebo\n\nb) jiného zcela nebo zčásti vymknout z plnění branné povinnosti,\n\nbude potrestán odnětím svobody na šest měsíců až dvě léta.\n\n(3) Odnětím svobody na šest měsíců až pět let bude pachatel potrestán, spáchá-li čin uvedený v odstavci 1 nebo 2 za stavu ohrožení státu nebo za válečného stavu."
  },
  {
    "zakon": "Zákon_40-2009_trestni_zakonik",
    "paragraf": "§ 372",
    "text": "Nenastoupení služby v ozbrojených silách\nKdo na základě řádně mu doručeného povolávacího rozkazu nenastoupí za nouzového stavu službu v ozbrojených silách do 24 hodin po uplynutí lhůty stanovené v takovém povolávacím rozkaze, ač mu v tom nebránila žádná zákonem předpokládaná překážka, bude potrestán odnětím svobody až na jeden rok."
  },
  {
    "zakon": "Zákon_40-2009_trestni_zakonik",
    "paragraf": "§ 373",
    "text": "Nenastoupení mimořádné služby v ozbrojených silách\n(1) Kdo na základě řádně mu doručeného povolávacího rozkazu nenastoupí za stavu ohrožení státu nebo za válečného stavu mimořádnou službu v ozbrojených silách do 24 hodin po uplynutí lhůty stanovené v takovém povolávacím rozkaze, ač mu v tom nebránila žádná zákonem předpokládaná překážka, bude potrestán odnětím svobody na jeden rok až pět let.\n\n(2) Kdo, v případě, že neobdrží povolávací rozkaz, nenastoupí za stavu ohrožení státu nebo za válečného stavu mimořádnou službu v ozbrojených silách na základě veřejné vyhlášky nebo mobilizační výzvy, ač mu v tom nebránila žádná zákonem předpokládaná překážka, bude potrestán odnětím svobody až na tři léta."
  },
  {
    "zakon": "Zákon_40-2009_trestni_zakonik",
    "paragraf": "§ 374",
    "text": "Nenastoupení mimořádné služby v ozbrojených silách z nedbalosti\n(1) Kdo na základě řádně mu doručeného povolávacího rozkazu z nedbalosti nenastoupí za stavu ohrožení státu nebo za válečného stavu mimořádnou službu v ozbrojených silách do 24 hodin po uplynutí lhůty stanovené v takovém povolávacím rozkaze, ač mu v tom nebránila žádná zákonem předpokládaná překážka, bude potrestán odnětím svobody až na tři léta.\n\n(2) Kdo, v případě, že neobdrží povolávací rozkaz, nenastoupí z nedbalosti za stavu ohrožení státu nebo za válečného stavu mimořádnou službu v ozbrojených silách na základě veřejné vyhlášky nebo mobilizační výzvy, ač mu v tom nebránila žádná zákonem předpokládaná překážka, bude potrestán odnětím svobody až na jeden rok.\n\nHLAVA XII\n\nTRESTNÉ ČINY VOJENSKÉ\nDíl 1\n\nTrestné činy proti vojenské podřízenosti a vojenské cti"
  },
  {
    "zakon": "Zákon_40-2009_trestni_zakonik",
    "paragraf": "§ 375",
    "text": "Neuposlechnutí rozkazu\n(1) Kdo odepře provést nebo úmyslně neprovede rozkaz, bude potrestán odnětím svobody až na pět let.\n\n(2) Odnětím svobody na tři léta až deset let bude pachatel potrestán,\n\na) spáchá-li čin uvedený v odstavci 1 se skupinou vojáků,\n\nb) spáchá-li takový čin se zbraní,\n\nc) spáchá-li takový čin za okolností, že by tím mohl zmařit nebo podstatně ztížit splnění důležitého služebního úkolu,\n\nd) způsobí-li takovým činem ohrožení bojové pohotovosti vojenského útvaru, vojenského zařízení, vojenského záchranného útvaru nebo jiné organizační jednotky v působnosti Ministerstva obrany,\n\ne) způsobí-li takovým činem škodu velkého rozsahu nebo poškození životního prostředí, k jehož odstranění je třeba vynaložit náklady nejméně ve velkém rozsahu,\n\nf) způsobí-li takovým činem těžkou újmu na zdraví, nebo\n\ng) způsobí-li takovým činem smrt.\n\n(3) Odnětím svobody na osm až dvacet let nebo výjimečným trestem bude pachatel potrestán, spáchá-li čin uvedený v odstavci 1 za stavu ohrožení státu, za válečného stavu nebo za bojové situace.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 376",
    "text": "Neuposlechnutí rozkazu z nedbalosti\n(1) Kdo z nedbalosti neprovede rozkaz, a tím zmaří nebo podstatně ztíží splnění důležitého služebního úkolu, bude potrestán odnětím svobody až na jeden rok.\n\n(2) Odnětím svobody na šest měsíců až pět let bude pachatel potrestán, způsobí-li činem uvedeným v odstavci 1\n\na) vážné ohrožení bojové pohotovosti vojenského útvaru, vojenského zařízení, vojenského záchranného útvaru nebo jiné organizační jednotky v působnosti Ministerstva obrany,\n\nb) škodu velkého rozsahu nebo poškození životního prostředí, k jehož odstranění je třeba vynaložit náklady nejméně ve velkém rozsahu,\n\nc) těžkou újmu na zdraví, nebo\n\nd) smrt.\n\n(3) Odnětím svobody na tři léta až deset let bude pachatel potrestán, spáchá-li čin uvedený v odstavci 1 za stavu ohrožení státu, za válečného stavu nebo za bojové situace."
  },
  {
    "zakon": "Zákon_40-2009_trestni_zakonik",
    "paragraf": "§ 377",
    "text": "Zprotivení a donucení k porušení vojenské povinnosti\n(1) Kdo klade odpor vojáku, který plní vojenskou povinnost, nebo jej donutí k porušení vojenské povinnosti, bude potrestán odnětím svobody až na tři léta.\n\n(2) Odnětím svobody na dvě léta až deset let bude pachatel potrestán,\n\na) spáchá-li čin uvedený v odstavci 1 se skupinou osob,\n\nb) spáchá-li takový čin se zbraní,\n\nc) spáchá-li takový čin za bojové situace, nebo\n\nd) způsobí-li takovým činem těžkou újmu na zdraví.\n\n(3) Odnětím svobody na osm až dvacet let nebo výjimečným trestem bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) spáchá-li čin uvedený v odstavci 2 za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 378",
    "text": "Urážka mezi vojáky\n(1) Kdo urazí\n\na) nadřízeného nebo vojáka s vyšší hodností,\n\nb) podřízeného nebo vojáka s nižší hodností, nebo\n\nc) vojáka stejné hodnosti v době, kdy sám nebo uražený vykonává strážní, dozorčí nebo jinou službu,\n\nbude potrestán odnětím svobody až na jeden rok.\n\n(2) Odnětím svobody až na tři léta bude pachatel potrestán, spáchá-li čin uvedený v odstavci 1 na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání."
  },
  {
    "zakon": "Zákon_40-2009_trestni_zakonik",
    "paragraf": "§ 379",
    "text": "Urážka mezi vojáky násilím nebo pohrůžkou násilí\n(1) Kdo násilím nebo pohrůžkou bezprostředního násilí urazí\n\na) nadřízeného nebo vojáka s vyšší hodností, nebo\n\nb) podřízeného nebo vojáka s nižší hodností,\n\nbude potrestán odnětím svobody až na tři léta.\n\n(2) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 v době, kdy sám nebo uražený vykonává strážní, dozorčí nebo jinou službu,\n\nb) spáchá-li takový čin proti vojenské stráži,\n\nc) spáchá-li takový čin se zbraní nebo nejméně se dvěma osobami,\n\nd) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání, nebo\n\ne) způsobí-li takovým činem ublížení na zdraví."
  },
  {
    "zakon": "Zákon_40-2009_trestni_zakonik",
    "paragraf": "§ 380",
    "text": "Urážka vojáka stejné hodnosti násilím nebo pohrůžkou násilí\n(1) Kdo násilím nebo pohrůžkou bezprostředního násilí urazí vojáka stejné hodnosti v době, kdy sám nebo uražený vykonává strážní, dozorčí nebo jinou službu, bude potrestán odnětím svobody až na dvě léta.\n\n(2) Odnětím svobody na šest měsíců až pět let bude pachatel potrestán,\n\na) spáchá-li čin uvedený v odstavci 1 proti vojenské stráži,\n\nb) spáchá-li takový čin se zbraní nebo nejméně se dvěma osobami,\n\nc) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání, nebo\n\nd) způsobí-li takovým činem ublížení na zdraví."
  },
  {
    "zakon": "Zákon_40-2009_trestni_zakonik",
    "paragraf": "§ 381",
    "text": "Násilí vůči nadřízenému\n(1) Kdo užije násilí vůči nadřízenému\n\na) v úmyslu působit na výkon jeho vojenských povinností, nebo\n\nb) pro výkon jeho vojenských povinností,\n\nbude potrestán odnětím svobody na šest měsíců až pět let.\n\n(2) Odnětím svobody na tři léta až deset let bude pachatel potrestán,\n\na) způsobí-li činem uvedeným v odstavci 1 těžkou újmu na zdraví, nebo\n\nb) spáchá-li takový čin se zbraní nebo nejméně se dvěma osobami.\n\n(3) Odnětím svobody na deset až dvacet let nebo výjimečným trestem bude pachatel potrestán,\n\na) způsobí-li činem uvedeným v odstavci 1 smrt, nebo\n\nb) spáchá-li takový čin za stavu ohrožení státu, za válečného stavu nebo za bojové situace.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 382",
    "text": "Porušování práv a chráněných zájmů vojáků stejné hodnosti\n(1) Kdo vojáka stejné hodnosti nutí k osobním úsluhám nebo ho omezuje na právech nebo svévolně ztěžuje výkon jeho služby, bude potrestán odnětím svobody až na dvě léta.\n\n(2) Odnětím svobody na šest měsíců až pět let bude pachatel potrestán,\n\na) spáchá-li čin uvedený v odstavci 1 násilím nebo pohrůžkou násilí nebo pohrůžkou jiné těžké újmy,\n\nb) spáchá-li takový čin nejméně se dvěma osobami,\n\nc) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání, nebo\n\nd) způsobí-li takovým činem ublížení na zdraví.\n\n(3) Odnětím svobody na dvě léta až osm let bude pachatel potrestán,\n\na) spáchá-li čin uvedený v odstavci 1 zvlášť surovým způsobem nebo se zbraní,\n\nb) způsobí-li takovým činem těžkou újmu na zdraví, nebo\n\nc) spáchá-li takový čin za stavu ohrožení státu, za válečného stavu nebo za bojové situace.\n\n(4) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 383",
    "text": "Porušování práv a chráněných zájmů vojáků podřízených nebo s nižší hodností\n(1) Kdo podřízeného vojáka nebo vojáka s nižší hodností nutí k osobním úsluhám nebo ho omezuje na právech nebo svévolně ztěžuje výkon jeho služby anebo mu uloží kázeňský trest v rozporu s jiným právním předpisem, bude potrestán odnětím svobody na šest měsíců až tři léta.\n\n(2) Odnětím svobody na jeden rok až pět let bude pachatel potrestán,\n\na) spáchá-li čin uvedený v odstavci 1 násilím nebo pohrůžkou násilí nebo pohrůžkou jiné těžké újmy,\n\nb) spáchá-li takový čin nejméně se dvěma osobami,\n\nc) spáchá-li takový čin na jiném pro jeho skutečnou nebo domnělou rasu, příslušnost k etnické skupině, národnost, politické přesvědčení, vyznání nebo proto, že je skutečně nebo domněle bez vyznání, nebo\n\nd) způsobí-li takovým činem ublížení na zdraví.\n\n(3) Odnětím svobody na tři léta až deset let bude pachatel potrestán,\n\na) spáchá-li čin uvedený v odstavci 1 zvlášť surovým způsobem nebo se zbraní,\n\nb) způsobí-li takovým činem těžkou újmu na zdraví, nebo\n\nc) spáchá-li takový čin za stavu ohrožení státu, za válečného stavu nebo za bojové situace.\n\n(4) Odnětím svobody na osm až šestnáct let bude pachatel potrestán, způsobí-li činem uvedeným v odstavci 1 smrt.\n\n(5) Příprava je trestná.\n\nDíl 2\n\nTrestné činy proti povinnosti konat vojenskou službu"
  },
  {
    "zakon": "Zákon_40-2009_trestni_zakonik",
    "paragraf": "§ 384",
    "text": "Vyhýbání se výkonu služby\n(1) Kdo se za nouzového stavu v úmyslu vyhnout se výkonu služby poškodí na zdraví, předstírá nemoc, padělá listinu, zneužije návykovou látku nebo použije jiného úskoku, bude potrestán odnětím svobody až na tři léta.\n\n(2) Odnětím svobody na osm až dvacet let nebo výjimečným trestem bude pachatel potrestán, spáchá-li čin uvedený v odstavci 1 za stavu ohrožení státu, za válečného stavu nebo za bojové situace."
  },
  {
    "zakon": "Zákon_40-2009_trestni_zakonik",
    "paragraf": "§ 385",
    "text": "Vyhýbání se výkonu služby z nedbalosti\nKdo se za stavu ohrožení státu, za válečného stavu nebo za bojové situace učiní z nedbalosti nezpůsobilým vykonávat službu tím, že zneužije návykovou látku, bude potrestán odnětím svobody na jeden rok až pět let."
  },
  {
    "zakon": "Zákon_40-2009_trestni_zakonik",
    "paragraf": "§ 386",
    "text": "Zběhnutí\n(1) Kdo se svémocně vzdaluje v úmyslu vyhnout se vojenské službě, bude potrestán odnětím svobody na jeden rok až šest let.\n\n(2) Odnětím svobody na tři léta až deset let bude pachatel potrestán, spáchá-li čin uvedený v odstavci 1 se zbraní.\n\n(3) Odnětím svobody na osm až dvacet let nebo výjimečným trestem bude pachatel potrestán, spáchá-li čin uvedený v odstavci 1 za stavu ohrožení státu nebo za válečného stavu.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 387",
    "text": "Svémocné odloučení\n(1) Kdo se svémocně vzdaluje tím, že se nedostaví včas k odjezdu nebo odletu vojenského transportu, bude potrestán odnětím svobody až na jeden rok.\n\n(2) Kdo se svémocně vzdaluje po dobu delší než tři dny,\n\nkdo se svémocně vzdaluje opakovaně po dobu delší než 24 hodiny, ačkoliv již byl v posledním roce za takový čin kázeňsky potrestán,\n\nkdo se svémocně vzdaluje po dobu delší než dva dny v době plnění zvlášť důležitých úkolů, nebo\n\nkdo se při službě v zahraničí svémocně vzdaluje po dobu delší než 24 hodiny,\n\nbude potrestán odnětím svobody až na tři léta.\n\n(3) Kdo se svémocně vzdaluje po dobu delší než čtrnáct dnů,\n\nkdo se svémocně vzdaluje po dobu delší než šest dnů v době plnění zvlášť důležitých úkolů, nebo\n\nkdo se při službě v zahraničí svémocně vzdaluje po dobu delší než tři dny,\n\nbude potrestán odnětím svobody na šest měsíců až pět let.\n\nDíl 3\n\nTrestné činy proti povinnostem strážní, dozorčí nebo jiné služby"
  },
  {
    "zakon": "Zákon_40-2009_trestni_zakonik",
    "paragraf": "§ 388",
    "text": "Vyhýbání se výkonu strážní, dozorčí nebo jiné služby\n(1) Kdo se v úmyslu vyhnout se výkonu strážní, dozorčí nebo jiné služby poškodí na zdraví, předstírá nemoc, padělá listinu, zneužije návykovou látku nebo použije jiného úskoku, bude potrestán odnětím svobody až na dvě léta.\n\n(2) Odnětím svobody na jeden rok až deset let nebo výjimečným trestem bude pachatel potrestán, spáchá-li čin uvedený v odstavci 1 za stavu ohrožení státu, za válečného stavu nebo za bojové situace."
  },
  {
    "zakon": "Zákon_40-2009_trestni_zakonik",
    "paragraf": "§ 389",
    "text": "Porušení povinnosti strážní služby\n(1) Kdo ve strážní nebo jiné obdobné službě poruší, byť i z nedbalosti, předpisy nebo pravidla této služby nebo zvláštní nařízení podle nich vydaná, bude potrestán odnětím svobody až na tři léta.\n\n(2) Odnětím svobody na dvě léta až deset let bude pachatel potrestán,\n\na) spáchá-li čin uvedený v odstavci 1 při výkonu strážní služby, která má zvlášť důležitý státní nebo vojenský význam,\n\nb) spáchá-li takový čin hrubým porušením své povinnosti,\n\nc) způsobí-li takovým činem škodlivý následek, k jehož odvrácení výkon strážní nebo jiné obdobné služby měl směřovat, nebo\n\nd) spáchá-li takový čin za stavu ohrožení státu nebo za válečného stavu.\n\n(3) Odnětím svobody na osm až dvacet let nebo výjimečným trestem bude pachatel potrestán, jestliže úmyslně spáchá čin uvedený v odstavci 1 za bojové situace a je zde některá z okolností uvedených v odstavci 2.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 390",
    "text": "Porušení povinnosti dozorčí nebo jiné služby\n(1) Kdo v dozorčí nebo jiné službě, byť i z nedbalosti, poruší předpisy nebo pravidla této služby, bude potrestán odnětím svobody až na jeden rok.\n\n(2) Odnětím svobody až na dvě léta bude pachatel potrestán, způsobí-li činem uvedeným v odstavci 1 zvlášť závažný následek, jemuž byl povinen zabránit.\n\n(3) Odnětím svobody na jeden rok až pět let bude pachatel potrestán, spáchá-li čin uvedený v odstavci 1 za bojové situace."
  },
  {
    "zakon": "Zákon_40-2009_trestni_zakonik",
    "paragraf": "§ 391",
    "text": "Porušení povinnosti služby při obraně vzdušného prostoru\n(1) Kdo poruší, byť i z nedbalosti, pravidla služby v zařízeních určených k zajištění bezpečnosti vzdušného prostoru, bude potrestán odnětím svobody až na tři léta.\n\n(2) Odnětím svobody na dvě léta až deset let bude pachatel potrestán, způsobí-li činem uvedeným v odstavci 1 zvlášť závažný následek, jemuž byl povinen zabránit.\n\n(3) Odnětím svobody na osm až dvacet let nebo výjimečným trestem bude pachatel potrestán, jestliže čin uvedený v odstavci 1 spáchá za stavu ohrožení státu nebo za válečného stavu a způsobí jím zvlášť závažný následek, jemuž byl povinen zabránit.\n\n(4) Příprava je trestná.\n\nDíl 4\n\nTrestné činy ohrožující bojeschopnost ozbrojených sil"
  },
  {
    "zakon": "Zákon_40-2009_trestni_zakonik",
    "paragraf": "§ 392",
    "text": "Ohrožování morálního stavu vojáků\n(1) Kdo popuzuje vojáky proti vojenské službě nebo proti nadřízenému, nebo\n\nkdo závažným způsobem nebo soustavně rozvrací vojenskou kázeň,\n\nbude potrestán odnětím svobody až na tři léta.\n\n(2) Odnětím svobody na tři léta až dvacet let nebo výjimečným trestem bude pachatel potrestán, spáchá-li čin uvedený v odstavci 1 za stavu ohrožení státu nebo za válečného stavu nebo za bojové situace.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 393",
    "text": "Porušení služební povinnosti vojáka\n(1) Kdo ke škodě ozbrojených sil nesplněním uložené služební povinnosti podle svého služebního zařazení, byť i z nedbalosti, podstatně sníží použitelnost vojenského materiálu, bude potrestán odnětím svobody až na dvě léta nebo zákazem činnosti.\n\n(2) Kdo bez oprávnění užije vojenský materiál větší hodnoty k účelu, pro který není určen, nebo k takovému užití dá souhlas, nebo\n\nkdo zneužije nebo umožní zneužití podřízených k úkolům nad rámec služebních povinností,\n\nbude potrestán odnětím svobody až na tři léta, zákazem činnosti nebo propadnutím věci.\n\n(3) Odnětím svobody na dvě léta až osm let bude pachatel potrestán,\n\na) opatří-li činem uvedeným v odstavci 2 sobě nebo jinému značný prospěch, nebo\n\nb) způsobí-li úmyslně spáchaným činem uvedeným v odstavci 1 nebo 2 snížení bojeschopnosti ozbrojených sil nebo značnou škodu.\n\n(4) Odnětím svobody na tři léta až deset let bude pachatel potrestán, způsobí-li úmyslně spáchaným činem uvedeným v odstavci 1 nebo 2 škodu velkého rozsahu.\n\n(5) Odnětím svobody na osm až dvacet let nebo výjimečným trestem bude pachatel potrestán, spáchá-li úmyslně čin uvedený v odstavci 1 nebo 2 za bojové situace, za stavu ohrožení státu nebo za válečného stavu.\n\n(6) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 394",
    "text": "Zbabělost před nepřítelem\nKdo se za bojové situace ze zbabělosti nebo malomyslnosti vzdá do zajetí, bude potrestán odnětím svobody na pět až dvacet let."
  },
  {
    "zakon": "Zákon_40-2009_trestni_zakonik",
    "paragraf": "§ 395",
    "text": "Nesplnění bojového úkolu\n(1) Kdo se bez dovolení vzdálí z místa výkonu služby za bojové situace, bude potrestán odnětím svobody na pět až dvacet let.\n\n(2) Kdo se za bojové situace vyhýbá povinnosti splnit bojový úkol nebo odepře použít zbraně, bude potrestán odnětím svobody na deset až dvacet let.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 396",
    "text": "Opuštění vojenského materiálu\n(1) Kdo za bojové situace odhodí, opustí nebo učiní neupotřebitelnou vojenskou výzbroj nebo jinou vojenskou techniku, bude potrestán odnětím svobody na pět až dvanáct let.\n\n(2) Odnětím svobody na osm až dvacet let bude pachatel potrestán, způsobí-li činem uvedeným v odstavci 1 snížení bojeschopnosti ozbrojených sil nebo značnou škodu.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 397",
    "text": "Vydání vojáků a vojenského materiálu nepříteli\n(1) Velitel, který, aniž to bylo vyvoláno bojovou situací, nepříteli vydá, byť i z nedbalosti, vojáky nebo ponechá mu vojenskou výzbroj, vojenskou techniku nebo technická zařízení, bude potrestán, nejednal-li v úmyslu podporovat nepřítele, odnětím svobody na pět až dvacet let.\n\n(2) Příprava je trestná.\n\nDíl 5\n\nTrestné činy proti služebním povinnostem příslušníků bezpečnostních sborů"
  },
  {
    "zakon": "Zákon_40-2009_trestni_zakonik",
    "paragraf": "§ 398",
    "text": "Porušení služební povinnosti příslušníka bezpečnostního sboru\n(1) Kdo ke škodě bezpečnostního sboru nesplněním uložené služební povinnosti, byť i z nedbalosti, podstatně sníží použitelnost výzbroje, výstroje nebo jiných věcných prostředků, bude potrestán odnětím svobody až na dvě léta nebo zákazem činnosti.\n\n(2) Kdo bez oprávnění užije věcného prostředku větší hodnoty uvedeného v odstavci 1 k účelu, pro který není určen, nebo k takovému užití dá souhlas, nebo\n\nkdo zneužije nebo umožní zneužití podřízených nebo nižších k mimoslužebním úkonům,\n\nbude potrestán odnětím svobody až na tři léta, zákazem činnosti nebo propadnutím věci.\n\n(3) Odnětím svobody na dvě léta až osm let bude pachatel potrestán,\n\na) opatří-li činem uvedeným v odstavci 2 sobě nebo jinému značný prospěch, nebo\n\nb) způsobí-li úmyslně spáchaným činem uvedeným v odstavci 1 nebo 2 značnou škodu.\n\n(4) Odnětím svobody na tři léta až deset let bude pachatel potrestán, způsobí-li úmyslně spáchaným činem uvedeným v odstavci 1 nebo 2 škodu velkého rozsahu.\n\n(5) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 399",
    "text": "Společné ustanovení\nNa příslušníky bezpečnostního sboru se vztahují i ustanovení o trestných činech neuposlechnutí rozkazu (§ 375), neuposlechnutí rozkazu z nedbalosti (§ 376), urážka mezi vojáky (§ 378), urážka mezi vojáky násilím nebo pohrůžkou násilí (§ 379), urážka vojáka stejné hodnosti násilím nebo pohrůžkou násilí (§ 380), násilí vůči nadřízenému (§ 381), porušení povinnosti strážní služby (§ 389) a porušení povinnosti dozorčí nebo jiné služby (§ 390).\n\nHLAVA XIII\n\nTRESTNÉ ČINY PROTI LIDSKOSTI, PROTI MÍRU A VÁLEČNÉ TRESTNÉ ČINY\nDíl 1\n\nTrestné činy proti lidskosti"
  },
  {
    "zakon": "Zákon_40-2009_trestni_zakonik",
    "paragraf": "§ 400",
    "text": "Genocidium\n(1) Kdo v úmyslu zničit úplně nebo částečně některou rasovou, etnickou, národnostní, náboženskou, třídní nebo jinou podobnou skupinu lidí\n\na) uvede příslušníky takové skupiny do takových životních podmínek, které mají přivodit jejich úplné nebo částečné fyzické zničení,\n\nb) provede opatření směřující k tomu, aby se v takové skupině bránilo rození dětí,\n\nc) násilně převádí děti z jedné takové skupiny do druhé, nebo\n\nd) způsobí příslušníkovi takové skupiny těžkou újmu na zdraví nebo smrt,\n\nbude potrestán odnětím svobody na dvanáct až dvacet let nebo výjimečným trestem.\n\n(2) Stejně bude potrestán, kdo k činu uvedeném v odstavci 1 veřejně podněcuje.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 401",
    "text": "Útok proti lidskosti\n(1) Kdo se v rámci rozsáhlého nebo systematického útoku zaměřeného proti civilnímu obyvatelstvu dopustí\n\na) vyhlazování lidí,\n\nb) zotročování,\n\nc) deportace nebo násilného přesunu skupiny obyvatelstva,\n\nd) znásilnění, sexuálního otroctví, vynucené prostituce, vynuceného těhotenství, vynucené sterilizace nebo jiné obdobné formy sexuálního násilí,\n\n\ne) perzekuce skupiny obyvatelstva na politickém, rasovém, národnostním, etnickém, kulturním nebo náboženském základě, z důvodu pohlaví nebo z jiného podobného důvodu,\n\nf) apartheidu nebo jiné podobné segregace nebo diskriminace,\n\ng) zbavení osobní svobody, zavlečení na neznámé místo nebo jakéhokoli jiného omezení osobní svobody s následným nedobrovolným zmizením osob,\n\nh) mučení,\n\ni) vraždy, nebo\n\nj) jiného nelidského činu obdobné povahy,\n\nbude potrestán odnětím svobody na dvanáct až dvacet let nebo výjimečným trestem.\n\n(2) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 402",
    "text": "Apartheid a diskriminace skupiny lidí\n(1) Kdo uplatňuje apartheid nebo rasovou, etnickou, národnostní, náboženskou nebo třídní segregaci nebo jinou podobnou diskriminaci skupiny lidí, bude potrestán odnětím svobody na pět až dvanáct let.\n\n(2) Odnětím svobody na deset až dvacet let nebo výjimečným trestem bude pachatel potrestán,\n\na) uvrhne-li činem uvedeným v odstavci 1 takovou skupinu lidí do těžkých životních podmínek, nebo\n\nb) vystaví-li takovým činem takovou skupinu lidí nelidskému nebo ponižujícímu zacházení.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 403",
    "text": "Založení, podpora a propagace hnutí směřujícího k potlačení práv a svobod člověka\n(1) Kdo založí, podporuje nebo propaguje hnutí, které prokazatelně směřuje k potlačení práv a svobod člověka, nebo hlásá rasovou, etnickou, národnostní, náboženskou či třídní zášť nebo zášť vůči jiné skupině osob, bude potrestán odnětím svobody na jeden rok až pět let.\n\n(2) Odnětím svobody na tři léta až deset let bude pachatel potrestán,\n\na) spáchá-li čin uvedený v odstavci 1 tiskem, filmem, rozhlasem, televizí, veřejně přístupnou počítačovou sítí nebo jiným podobně účinným způsobem,\n\nb) spáchá-li takový čin jako člen organizované skupiny,\n\nc) spáchá-li takový čin jako voják, nebo\n\nd) spáchá-li takový čin za stavu ohrožení státu nebo za válečného stavu.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 403a",
    "text": "Šíření díla k propagaci hnutí směřujícího k potlačení práv a svobod člověka\n(1) Kdo ve větším rozsahu vyrobí, doveze, vyveze, proveze, nabídne, činí veřejně přístupným, zprostředkuje, uvede do oběhu, prodá nebo jinak jinému opatří nebo pro jiného vytvoří dílo, které vyobrazuje, zachycuje nebo jinak znázorňuje symboly, zejména loga, vlajky, odznaky, uniformy a jejich části, hesla, výroky, prohlášení, slogany a formy pozdravů, představitele nebo projevy představitelů hnutí uvedeného v § 403 odst. 1, bude potrestán odnětím svobody až na tři léta, peněžitým trestem nebo propadnutím věci.\n\n(2) Odnětím svobody na jeden rok až pět let nebo peněžitým trestem bude pachatel potrestán, spáchá-li čin uvedený v odstavci 1,\n\na) jako člen organizované skupiny,\n\nb) tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem, nebo\n\nc) v úmyslu získat pro sebe nebo pro jiného značný prospěch.\n\n(3) Odnětím svobody na dvě léta až šest let nebo peněžitým trestem bude pachatel potrestán, spáchá-li čin uvedený v odstavci 1 v úmyslu získat pro sebe nebo pro jiného prospěch velkého rozsahu."
  },
  {
    "zakon": "Zákon_40-2009_trestni_zakonik",
    "paragraf": "§ 403b",
    "text": "Zvláštní ustanovení o beztrestnosti\nPodle § 403a není trestný ten, kdo vyrobí, doveze, vyveze, proveze, nabídne, činí veřejně přístupným, zprostředkuje, uvede do oběhu, prodá nebo jinak jinému opatří nebo pro jiného vytvoří takové dílo za účelem vzdělávání, výzkumu, umění, podávání zpráv o aktuálních nebo historických událostech nebo k obdobným účelům."
  },
  {
    "zakon": "Zákon_40-2009_trestni_zakonik",
    "paragraf": "§ 404",
    "text": "Projev sympatií k hnutí směřujícímu k potlačení práv a svobod člověka\nKdo veřejně projevuje sympatie k hnutí uvedenému v § 403 odst. 1, bude potrestán odnětím svobody na šest měsíců až tři léta."
  },
  {
    "zakon": "Zákon_40-2009_trestni_zakonik",
    "paragraf": "§ 405",
    "text": "Popírání, zpochybňování, schvalování a ospravedlňování genocidia\nKdo veřejně popírá, zpochybňuje, schvaluje nebo se snaží ospravedlnit nacistické, komunistické nebo jiné genocidium nebo nacistické, komunistické nebo jiné zločiny proti lidskosti nebo válečné zločiny nebo zločiny proti míru, bude potrestán odnětím svobody na šest měsíců až tři léta.\n\nDíl 2\n\nTrestné činy proti míru a válečné trestné činy"
  },
  {
    "zakon": "Zákon_40-2009_trestni_zakonik",
    "paragraf": "§ 405a",
    "text": "Agrese\nKdo v postavení, které mu umožňuje vykonávat kontrolu nad některým státem nebo řídit jeho politické anebo vojenské akce, v rozporu s ustanoveními mezinárodního práva plánuje, připravuje, zahájí nebo provede útočný čin, který spočívá v použití ozbrojené síly takovým státem proti svrchovanosti, územní celistvosti nebo politické nezávislosti jiného státu nebo v použití ozbrojené síly takovým státem jakýmkoli jiným způsobem neslučitelným s Chartou Organizace spojených národů a který svou povahou, závažností a rozsahem zakládá zjevné porušení Charty Organizace spojených národů, bude potrestán odnětím svobody na dvanáct až dvacet let nebo výjimečným trestem."
  },
  {
    "zakon": "Zákon_40-2009_trestni_zakonik",
    "paragraf": "§ 406",
    "text": "Příprava útočné války\nKdo připravuje útočnou válku, na které se má podílet Česká republika, a tím přivodí pro Českou republiku nebezpečí války, bude potrestán odnětím svobody na dvanáct až dvacet let nebo výjimečným trestem."
  },
  {
    "zakon": "Zákon_40-2009_trestni_zakonik",
    "paragraf": "§ 407",
    "text": "Podněcování útočné války\n(1) Kdo veřejně podněcuje k útočné válce, na které se má podílet Česká republika, takovou válku propaguje nebo válečnou propagandu jinak podporuje, bude potrestán odnětím svobody až na pět let.\n\n(2) Odnětím svobody na dvě léta až deset let bude pachatel potrestán,\n\na) spáchá-li čin uvedený v odstavci 1 na shromáždění, které podléhá oznamovací povinnosti, nebo\n\nb) spáchá-li takový čin tiskem, filmem, rozhlasem, televizí, veřejně přístupnou počítačovou sítí nebo jiným obdobně účinným způsobem.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 408",
    "text": "Společné ustanovení\nPřípravou a podněcováním útočné války není jednání související\n\na) s vyhlášením válečného stavu, hrozí-li, že bude Česká republika napadena, nebo je-li třeba plnit mezinárodní smluvní závazky o společné obraně proti napadení,\n\nb) s účastí České republiky v obranných systémech mezinárodní organizace, jíž je Česká republika členem,\n\nc) s vysláním ozbrojených sil České republiky mimo území České republiky nebo s pobytem ozbrojených sil jiných států na území České republiky, s kterými vyslovuje souhlas Parlament České republiky nebo vláda České republiky."
  },
  {
    "zakon": "Zákon_40-2009_trestni_zakonik",
    "paragraf": "§ 409",
    "text": "Styky ohrožující mír\n(1) Občan České republiky nebo osoba bez státní příslušnosti, která má na jejím území povolen trvalý pobyt, jež v úmyslu přivodit válku nebo ozbrojenou akci proti České republice nebo jinému státu sama nebo prostřednictvím jiného naváže nebo udržuje styky s cizí mocí, bude potrestána odnětím svobody na tři léta až dvanáct let.\n\n(2) Odnětím svobody na deset až dvacet let nebo výjimečným trestem bude pachatel potrestán, způsobí-li činem uvedeným v odstavci 1\n\na) závažné ohrožení mezinárodního postavení České republiky nebo jiného státu, nebo\n\nb) závažné ohrožení existence České republiky nebo jiného státu.\n\n(3) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 410",
    "text": "Porušení mezinárodních sankcí\n(1) Kdo ve větším rozsahu poruší příkaz, zákaz nebo omezení stanovené za účelem udržení nebo obnovení mezinárodního míru a bezpečnosti, ochrany lidských práv a svobod, boje proti terorismu, dodržování mezinárodního práva, podpory demokracie a právního státu, k jejichž dodržování je Česká republika zavázána ze svého členství v Organizaci spojených národů nebo v Evropské unii anebo které zavedla Česká republika podle sankčního zákona, bude potrestán odnětím svobody až na tři léta nebo peněžitým trestem.\n\n(2) Odnětím svobody na šest měsíců až pět let bude pachatel potrestán,\n\na) způsobí-li činem uvedeným v odstavci 1 značnou škodu, nebo\n\nb) získá-li takovým činem pro sebe nebo jiného značný prospěch.\n\n(3) Odnětím svobody na tři léta až osm let bude pachatel potrestán,\n\na) spáchá-li čin uvedený v odstavci 1 ve spojení s organizovanou skupinou působící ve více státech,\n\nb) spáchá-li takový čin v úmyslu získat pro sebe nebo pro jiného prospěch velkého rozsahu,\n\nc) způsobí-li takovým činem škodu velkého rozsahu,\n\nd) způsobí-li takovým činem závažné ohrožení mezinárodního postavení České republiky, nebo\n\ne) přispěje-li takovým činem podstatně k narušení mezinárodního míru a bezpečnosti, opatření směřujících k ochraně lidských práv a svobod, boje proti terorismu, dodržování mezinárodního práva nebo podpory demokracie a právního státu."
  },
  {
    "zakon": "Zákon_40-2009_trestni_zakonik",
    "paragraf": "§ 411",
    "text": "Použití zakázaného bojového prostředku a nedovolené vedení boje\n(1) Kdo za války nebo jiného ozbrojeného konfliktu nebo za bojové situace\n\na) nařídí použití zakázaného bojového prostředku nebo materiálu obdobné povahy anebo takového prostředku nebo materiálu použije, nebo\n\nb) nařídí vedení boje zakázaným způsobem nebo sám takto boj vede,\n\nbude potrestán odnětím svobody na dvě léta až deset let.\n\n(2) Stejně bude potrestán, kdo v rozporu s ustanoveními mezinárodního práva o prostředcích a způsobech vedení války nebo jiného ozbrojeného konfliktu úmyslně\n\na) poškodí vojenskou operací civilní obyvatelstvo nebo civilní osoby na životě, zdraví nebo majetku anebo vede proti nim útok z důvodu represálií,\n\nb) vede útok proti nebráněnému místu nebo demilitarizovanému pásmu,\n\nc) zničí nebo poškodí přehradu, jadernou elektrárnu nebo podobné zařízení obsahující nebezpečné síly, nebo\n\nd) zničí nebo poškodí objekt určený pro humanitární účely nebo mezinárodně uznávanou kulturní nebo přírodní památku nebo takový objekt nebo památku zneužije pro vojenské účely.\n\n(3) Odnětím svobody na osm až dvacet let nebo výjimečným trestem bude pachatel potrestán, způsobí-li činem uvedeným v odstavci 1 nebo 2\n\na) těžkou újmu na zdraví, nebo\n\nb) smrt.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 412",
    "text": "Válečná krutost\n(1) Kdo za války nebo jiného ozbrojeného konfliktu poruší předpisy mezinárodního práva tím, že nelidsky zachází s civilním obyvatelstvem, utečenci, raněnými, nemocnými, s příslušníky ozbrojených sil, kteří zbraně již složili, nebo s válečnými zajatci, bude potrestán odnětím svobody na pět až dvanáct let.\n\n(2) Stejně bude potrestán, kdo za války nebo jiného ozbrojeného konfliktu poruší předpisy mezinárodního práva tím, že\n\na) neprovede účinná opatření k ochraně osob, které takovou pomoc potřebují, zejména dětí, žen, raněných a nemocných, anebo takovým opatřením brání, nebo\n\nb) zamezí nebo brání organizacím civilní obrany nepřítele, neutrálního nebo jiného státu v plnění jejich humanitárních úkolů.\n\n(3) Odnětím svobody na osm až dvacet let nebo výjimečným trestem bude pachatel potrestán, způsobí-li činem uvedeným v odstavci 1 nebo 2\n\na) těžkou újmu na zdraví, nebo\n\nb) smrt.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 413",
    "text": "Perzekuce obyvatelstva\n(1) Kdo za války nebo jiného ozbrojeného konfliktu uplatňuje apartheid nebo páchá jiné nelidské činy vyplývající z rasové, etnické, národnostní, náboženské, třídní nebo jiné podobné diskriminace nebo terorizuje civilní obyvatelstvo násilím nebo hrozbou jeho užití, bude potrestán odnětím svobody na pět až patnáct let.\n\n(2) Stejně bude potrestán, kdo za války nebo jiného ozbrojeného konfliktu\n\na) zničí nebo vážně naruší zdroj základních životních potřeb civilního obyvatelstva v obsazeném území nebo dotykové zóně anebo svévolně neposkytne obyvatelstvu pomoc nezbytnou pro přežití,\n\nb) bezdůvodně oddaluje návrat civilního obyvatelstva nebo válečných zajatců,\n\nc) bezdůvodně přesídluje nebo vyhošťuje civilní obyvatelstvo obsazeného území,\n\nd) osídluje obsazené území obyvatelstvem vlastní země,\n\ne) odvádí děti ke službě ve zbrani, nebo\n\nf) svévolně znemožní civilnímu obyvatelstvu nebo válečným zajatcům, aby se o jejich provinění rozhodovalo v nestranném soudním řízení.\n\n(3) Odnětím svobody na deset až dvacet let nebo výjimečným trestem bude pachatel potrestán, způsobí-li činem uvedeným v odstavci 1 nebo 2\n\na) těžkou újmu na zdraví, nebo\n\nb) smrt.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 414",
    "text": "Plenění v prostoru válečných operací\n(1) Kdo v prostoru válečných operací, na bojišti, v místech postižených válečnými operacemi, ozbrojeným konfliktem nebo na obsazeném území\n\na) okrádá padlé nebo si jinak přisvojí cizí věc, nebo\n\nb) svévolně cizí majetek ničí, poškozuje, odnímá, zatajuje nebo zneužívá,\n\nbude potrestán odnětím svobody na osm až dvacet let nebo výjimečným trestem.\n\n(2) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 415",
    "text": "Zneužití mezinárodně uznávaných a státních znaků\n(1) Kdo za stavu ohrožení státu nebo za válečného stavu nebo za války nebo jiného ozbrojeného konfliktu zneužije označení Červeného kříže nebo jiných rozlišovacích znaků nebo barev uznávaných mezinárodním právem pro označení zdravotnických institucí nebo dopravních prostředků zdravotnické pomoci nebo evakuace, bude potrestán odnětím svobody na dvě léta až osm let.\n\n(2) Stejně bude potrestán, kdo za války nebo jiného ozbrojeného konfliktu zneužije znaku Organizace spojených národů anebo vlajky nebo státního nebo vojenského znaku, insignie nebo stejnokroje neutrálního nebo jiného státu, který není stranou v konfliktu.\n\n(3) Odnětím svobody na pět až dvacet let nebo výjimečným trestem bude pachatel potrestán, způsobí-li činem uvedeným v odstavci 1 nebo 2\n\na) smrt nebo těžkou újmu na zdraví,\n\nb) škodu velkého rozsahu, nebo\n\nc) odvetná opatření druhé válčící strany nebo druhé strany ozbrojeného konfliktu stejného nebo obdobného charakteru.\n\n(4) Příprava je trestná."
  },
  {
    "zakon": "Zákon_40-2009_trestni_zakonik",
    "paragraf": "§ 416",
    "text": "Zneužití vlajky a příměří\n(1) Kdo za války nebo jiného ozbrojeného konfliktu zneužije vlajky nebo státního nebo vojenského znaku, insignie nebo stejnokroje jiného státu, který je stranou v konfliktu, bude potrestán odnětím svobody na jeden rok až pět let.\n\n(2) Kdo za války nebo jiného ozbrojeného konfliktu zneužije vyhlášeného příměří nebo vlajky příměří, bude potrestán odnětím svobody na dvě léta až osm let."
  },
  {
    "zakon": "Zákon_40-2009_trestni_zakonik",
    "paragraf": "§ 417",
    "text": "Ublížení parlamentáři\nKdo urazí parlamentáře nebo člena jeho průvodu, nebo\n\nkdo takovou osobu neprávem zadrží,\n\nbude potrestán odnětím svobody až na pět let.\n\nDíl 3\n\nSpolečné ustanovení"
  },
  {
    "zakon": "Zákon_40-2009_trestni_zakonik",
    "paragraf": "§ 418",
    "text": "Odpovědnost nadřízeného\n(1) Vojenský nebo jiný nadřízený je trestně odpovědný za trestný čin genocidia (§ 400), útoku proti lidskosti (§ 401), agrese (§ 405a), přípravy útočné války (§ 406), podněcování útočné války (§ 407), použití zakázaného bojového prostředku a nedovoleného vedení boje (§ 411), válečné krutosti (§ 412), perzekuce obyvatelstva (§ 413), plenění v prostoru válečných operací (§ 414), zneužití mezinárodně uznávaných a státních znaků (§ 415), zneužití vlajky a příměří (§ 416) nebo ublížení parlamentáři (§ 417) spáchaný jeho podřízeným, nad kterým vykonával svou pravomoc a kontrolu, jestliže, byť i z nedbalosti, mu ve spáchání takového trestného činu nezabránil, spáchání takového trestného činu mu nepřekazil nebo ho za spáchání takového trestného činu nepostihl nebo ho nepředal orgánu příslušnému k takovému postihu.\n\n(2) Na trestní odpovědnost a trestnost vojenského nebo jiného nadřízeného se užije ustanovení o trestní odpovědnosti a trestnosti podřízeného pachatele.\n\nČÁST TŘETÍ\n\nPŘECHODNÁ A ZÁVĚREČNÁ USTANOVENÍ"
  },
  {
    "zakon": "Zákon_40-2009_trestni_zakonik",
    "paragraf": "§ 419",
    "text": "Přechodné ustanovení\nTrest uložený přede dnem nabytí účinnosti tohoto zákona za čin, který není trestným činem podle tohoto zákona, popřípadě jeho nevykonaný zbytek, se nevykoná. Ustanovení o souhrnném trestu se v takovém případě neužije. Byl-li za takový čin a sbíhající se trestný čin uložen úhrnný nebo souhrnný trest, soud trest poměrně zkrátí; přitom přihlédne ke vzájemnému poměru závažnosti činů, které ode dne nabytí účinnosti tohoto zákona nejsou trestnými činy, a sbíhajících se trestných činů."
  },
  {
    "zakon": "Zákon_40-2009_trestni_zakonik",
    "paragraf": "§ 419a",
    "text": "Implementace práva Evropské unie\nTento zákon zapracovává příslušné předpisy Evropské unie1)."
  },
  {
    "zakon": "Zákon_40-2009_trestni_zakonik",
    "paragraf": "§ 420",
    "text": "Zrušovací ustanovení\nZrušují se:\n\n1. Zákon č. 140/1961 Sb., trestní zákon.\n\n2. Zákon č. 53/1963 Sb., kterým se mění § 203 trestního zákona.\n\n3. Zákon č. 56/1965 Sb., kterým se mění a doplňuje trestní zákon.\n\n4. Zákon č. 148/1969 Sb., kterým se mění a doplňuje trestní zákon, ve znění zákona č. 45/1973 Sb.\n\n5. Zákon č. 45/1973 Sb., kterým se mění a doplňuje trestní zákon, ve znění zákona č. 175/1990 Sb., a zákona č. 290/1993 Sb.\n\n6. Zákon č. 175/1990 Sb., kterým se mění a doplňuje trestní zákon, ve znění zákona č. 265/2001 Sb.\n\n7. Zákon č. 545/1990 Sb., kterým se mění a doplňuje trestní zákon.\n\n8. Zákon č. 557/1991 Sb., kterým se mění a doplňuje trestní zákon.\n\n9. Zákon č. 253/1997 Sb., kterým se mění a doplňuje zákon č. 140/1961 Sb., trestní zákon, ve znění pozdějších předpisů.\n\n10. Zákon č. 92/1998 Sb., kterým se mění a doplňuje zákon č. 140/1961 Sb., trestní zákon, ve znění pozdějších předpisů.\n\n11. Zákon č. 96/1999 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n12. Zákon č. 327/1999 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n13. Zákon č. 405/2000 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n14. Zákon č. 139/2001 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n15. Zákon č. 134/2002 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n16. Zákon č. 91/2004 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n17. Zákon č. 692/2004 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n18. Zákon č. 320/2006 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n19. Zákon č. 343/2006 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n20. Zákon č. 271/2007 Sb., kterým se mění zákon č. 140/1961 Sb., trestní zákon, ve znění pozdějších předpisů.\n\n21. Zákon č. 165/1950 Sb., na ochranu míru, ve znění zákona č. 140/1961 Sb.\n\n22. Zákon č. 120/1962 Sb., o boji proti alkoholismu, ve znění zákona č. 37/1989 Sb.\n\n23. Zákon č. 482/2002 Sb., o posílení ochrany vzdušného prostoru České republiky v době konání summitu Organizace severoatlantické smlouvy v Praze a o změně trestního zákona.\n\n24. Nařízení vlády č. 72/1997 Sb., kterým se stanoví, co se považuje za anabolika a jiné prostředky s anabolickým účinkem ve smyslu trestního zákona.\n\n25. Nařízení vlády č. 10/1999 Sb., kterým se zrušuje nařízení vlády č. 192/1988 Sb., o jedech a některých jiných látkách škodlivých zdraví, ve znění pozdějších předpisů, a kterým se pro účely trestního zákona stanoví, co se považuje za jedy, ve znění nařízení vlády č. 114/1999 Sb.\n\n26. Nařízení vlády č. 114/1999 Sb., kterým se pro účely trestního zákona stanoví, co se považuje za jedy, nakažlivé choroby a škůdce, ve znění nařízení vlády č. 40/2002 Sb., a nařízení vlády č. 444/2003 Sb."
  },
  {
    "zakon": "Zákon_40-2009_trestni_zakonik",
    "paragraf": "§ 421",
    "text": "Účinnost\nTento zákon nabývá účinnosti dnem 1. ledna 2010.\n\nPřechodná ustanovení zavedena zákonem č. 357/2011 Sb. Čl. IX\n1. Ustanovení § 11 odst. 2 zákona č. 40/2009 Sb., ve znění účinném ode dne nabytí účinnosti tohoto zákona, se nevztahuje na odsouzení soudem jiného členského státu Evropské unie pro trestný čin spáchaný přede dnem nabytí účinnosti tohoto zákona.\n\n2. Ustanovení § 11 odst. 2 zákona č. 40/2009 Sb., ve znění účinném ode dne nabytí účinnosti tohoto zákona, se do dne 27. dubna 2012 uplatní pouze ve vztahu k pravomocným odsouzením soudem členského státu Evropské unie zapsaným v evidenci členského státu, jehož je odsouzený občanem nebo na jehož území má obvyklé bydliště.\n\nPřechodné ustanovení zavedeno zákonem č. 55/2017 Sb. Čl. II\nPro účely uložení ochranného opatření zabrání části majetku podle § 102a zákona č. 40/2009 Sb., ve znění účinném ode dne nabytí účinnosti tohoto zákona, lze při stanovení výše hrubého nepoměru mezi hodnotou majetku, který pachatel nabyl nebo převedl na jinou osobu anebo do majetku ve svěřenském fondu nebo v obdobném zařízení, a jeho příjmy nabytými v souladu se zákonem přihlížet pouze k majetku, který pachatel nabyl nebo převedl na jinou osobu anebo do majetku ve svěřenském fondu nebo v obdobném zařízení ode dne nabytí účinnosti tohoto zákona.\n\nPřechodná ustanovení zavedena zákonem č. 58/2017 Sb. Čl. II\n1. Zařazení odsouzených k výkonu trestu odnětí svobody do věznice s dohledem a do věznice s dozorem se dnem nabytí účinnosti tohoto zákona mění na zařazení do věznice s ostrahou.\n\n2. Při rozhodování o způsobu výkonu nepodmíněného trestu odnětí svobody uloženého za trestný čin spáchaný přede dnem nabytí účinnosti tohoto zákona se ode dne nabytí účinnosti tohoto zákona použije § 56 trestního zákoníku, ve znění účinném ode dne nabytí účinnosti tohoto zákona.\n\n3. K návrhu na přeřazení do jiného základního typu věznice, o kterém nebylo pravomocně rozhodnuto přede dnem nabytí účinnosti tohoto zákona, se nepřihlíží, nejde-li o návrh na přeřazení z věznice se zvýšenou ostrahou do věznice s ostrahou nebo o návrh na přeřazení z věznice s ostrahou do věznice se zvýšenou ostrahou.\n\nPřechodné ustanovení zavedeno zákonem č. 333/2020 Sb. Čl. II\nV řízeních zahájených přede dnem nabytí účinnosti tohoto zákona se pro účely stanovení věcné příslušnosti použije § 138 odst. 1 zákona č. 40/2009 Sb., ve znění účinném do dne nabytí účinnosti tohoto zákona.\n\nVlček v. r.\n\nKlaus v. r.\n\nTopolánek v. r.\n\nPoznámky pod čarou\n1) Směrnice Evropského parlamentu a Rady 2011/36/EU ze dne 5. dubna 2011 o prevenci obchodování s lidmi, boji proti němu a o ochraně obětí, kterou se nahrazuje rámcové rozhodnutí Rady 2002/629/SVV.\nSměrnice Evropského parlamentu a Rady 2011/93/EU ze dne 13. prosince 2011 o boji proti pohlavnímu zneužívání a pohlavnímu vykořisťování dětí a proti dětské pornografii, kterou se nahrazuje rámcové rozhodnutí Rady 2004/68/SVV.\nSměrnice Evropského parlamentu a Rady 2005/60/ES ze dne 26. října 2005 o předcházení zneužití finančního systému k praní peněz a financování terorismu.\nSměrnice Evropského parlamentu a Rady 2008/99/ES ze dne 19. listopadu 2008 o trestněprávní ochraně životního prostředí.\nSměrnice Evropského parlamentu a Rady 2009/123/ES ze dne 21. října 2009, kterou se mění směrnice 2005/35/ES o znečištění z lodí a o zavedení sankcí za protiprávní jednání.\nSměrnice Rady 2004/81/ES ze dne 29. dubna 2004 o povolení k pobytu pro státní příslušníky třetích zemí, kteří jsou oběťmi obchodování s lidmi nebo obdrželi pomoc k nedovolenému přistěhovalectví a kteří spolupracují s příslušnými orgány.\nSměrnice Evropského parlamentu a Rady 2009/52/ES ze dne 18. června 2009 o minimálních normách pro sankce a opatření vůči zaměstnavatelům neoprávněně pobývajících státních příslušníků třetích zemí.\nSměrnice Evropského parlamentu a Rady 2004/38/ES ze dne 29. dubna 2004 o právu občanů Unie a jejich rodinných příslušníků svobodně se pohybovat a pobývat na území členských států, o změně nařízení (EHS) č. 1612/68 a o zrušení směrnic 64/221/EHS, 68/360/EHS, 72/194/EHS, 73/148/EHS, 75/34/EHS, 75/35/EHS, 90/364/EHS, 90/365/EHS a 93/96/EHS.\nSměrnice Evropského parlamentu a Rady 2013/40/EU ze dne 12. srpna 2013 o útocích na informační systémy a nahrazení rámcového rozhodnutí Rady 2005/222/SVV.\nSměrnice Evropského parlamentu a Rady 2014/42/EU ze dne 3. dubna 2014 o zajišťování a konfiskaci nástrojů a výnosů z trestné činnosti v Evropské unii.\nSměrnice Evropského parlamentu a Rady 2014/57/EU ze dne 16. dubna 2014 o trestních sankcích za zneužívání trhu (směrnice o zneužívání trhu).\nSměrnice Evropského parlamentu a Rady (EU) 2017/541 ze dne 15. března 2017 o boji proti terorismu, kterou se nahrazuje rámcové rozhodnutí Rady 2002/475/SVV a mění rozhodnutí Rady 2005/671/SVV.\nSměrnice Evropského parlamentu a Rady 2014/62/EU ze dne 15. května 2014 o trestněprávní ochraně eura a jiných měn proti padělání, kterou se nahrazuje rámcové rozhodnutí Rady 2000/383/SVV.\nSměrnice Evropského parlamentu a Rady (EU) 2017/1371 ze dne 5. července 2017 o boji vedeném trestněprávní cestou proti podvodům poškozujícím nebo ohrožujícím finanční zájmy Unie.\nSměrnice Evropského parlamentu a Rady (EU) 2018/1673 ze dne 23. října 2018 o boji vedeném trestněprávní cestou proti praní peněz.\nSměrnice Evropského parlamentu a Rady (EU) 2019/713 ze dne 17. dubna 2019 o potírání podvodů v oblasti bezhotovostních platebních prostředků a jejich padělání a o nahrazení rámcového rozhodnutí Rady 2001/413/SVV.\n\nPřesunout nahoru"
  }
]